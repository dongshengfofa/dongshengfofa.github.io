<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>　　（一五九）中阿含梵志品阿伽罗诃那经第八(第四分别诵)<br>
<br>
我闻如是<br>
<br>
一时。佛游舍卫国。在胜林给孤独园<br>
<br>
尔时。阿伽罗诃那梵志中后彷徉。往诣佛所。共相问讯。却坐一面。白曰。瞿昙。欲有所问。听乃敢陈<br>
<br>
世尊告曰。恣汝所问<br>
<br>
梵志即便问曰。瞿昙。梵志经典何所依住<br>
<br>
世尊答曰。梵志经典依于人住<br>
<br>
梵志即复问曰。瞿昙。人何所依住<br>
<br>
世尊答曰。人依稻麦住<br>
<br>
梵志即复问曰。瞿昙。稻麦何所依住<br>
<br>
世尊答曰。稻麦依地住<br>
<br>
梵志即复问曰。瞿昙。地何所依住<br>
<br>
世尊答曰。地依水住<br>
<br>
梵志即复问曰。瞿昙。水何所依住<br>
<br>
世尊答曰。水依风住<br>
<br>
梵志即复问曰。瞿昙。风何所依住<br>
<br>
世尊答曰。风依空住<br>
<br>
梵志即复问曰。瞿昙。空何所依住<br>
<br>
世尊答曰。空无所依。但因日月。故有虚空<br>
<br>
梵志即复问曰。瞿昙。日月何所依住<br>
<br>
世尊答曰。日月依于四天王住<br>
<br>
梵志即复问曰。瞿昙。四王天何所依住<br>
<br>
世尊答曰。四王天依三十三天住<br>
<br>
梵志即复问曰。瞿昙。三十三天何所依住<br>
<br>
世尊答曰。三十三天依[火*僉]摩天住<br>
<br>
梵志即复问曰。瞿昙。[火*僉]摩天何所依住<br>
<br>
世尊答曰。[火*僉]摩天依兜瑟哆天住<br>
<br>
梵志即复问曰。瞿昙。兜瑟哆天何所依住<br>
<br>
世尊答曰。兜瑟哆天依化乐天住<br>
<br>
梵志即复问曰。瞿昙。化乐天何所依住<br>
<br>
世尊答曰。化乐天依他化乐天住<br>
<br>
梵志即复问曰。瞿昙。他化乐天何所依住<br>
<br>
世尊答曰。他化乐天依梵世住<br>
<br>
梵志即复问曰。瞿昙。梵世何所依住<br>
<br>
世尊答曰。梵世依于大梵住<br>
<br>
梵志即复问曰。瞿昙。大梵何所依住<br>
<br>
世尊答曰。大梵依于忍辱温良住<br>
<br>
梵志即复问曰。瞿昙。忍辱温良何所依住<br>
<br>
世尊答曰。忍辱温良依涅槃住<br>
<br>
梵志即复问曰。瞿昙。涅槃何所依住<br>
<br>
世尊告曰。梵志意欲依无穷事。汝今从我受问无边。然涅槃者无所依住。但涅槃灭讫。涅槃为最。梵志。以此义故。从我行梵行<br>
<br>
梵志白曰。世尊。我已知。善逝。我已解。世尊。我今自归于佛．法及比丘众。唯愿世尊受我为优婆塞。从今日始。终身自归。乃至命尽<br>
<br>
佛说如是。阿伽罗诃那梵志闻佛所说。欢喜奉行。<br>
<br>
阿伽罗诃那经第八竟(六百三十四字)</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由斯解脱诸苦恼，共证菩提度有情。</div></center>
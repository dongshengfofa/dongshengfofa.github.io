<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>　　（四八）中阿含习相应品戒经第七(初一日诵)<br>
<br>
我闻如是<br>
<br>
一时。佛游舍卫国。在胜林给孤独园<br>
<br>
尔时。尊者舍梨子告诸比丘。诸贤。若比丘犯戒。便害不悔．欢悦．喜．止．乐．定．见如实．知如真．厌．无欲．解脱。若无解脱。便害涅槃。诸贤。犹如有树。若害根者。则茎．干．心．节．枝．叶．华．实皆不得成。诸贤。当知比丘亦复如是。若有犯戒。便害不悔．欢悦．喜．止．乐．定．见如实．知如真．厌．无欲．解脱。若无解脱。便害涅槃<br>
<br>
诸贤。若比丘持戒。便习不悔．欢悦．喜．止．乐．定．见如实．知如真．厌．无欲．解脱。若有解脱。便习涅槃。诸贤。犹如有树。若不害根者。则茎．干．心．节．枝．叶．华．实皆得成就。诸贤。当知比丘亦复如是。若有持戒。便习不悔．欢悦．喜．止．乐．定．见如实．知如真．厌．无欲．解脱。若有解脱。使习涅槃<br>
<br>
尊者舍梨子所说如是。彼诸比丘闻尊者舍梨子所说。欢喜奉行<br>
<br>
戒经第七竟(三百九字)</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由斯解脱诸苦恼，共证菩提度有情。</div></center>
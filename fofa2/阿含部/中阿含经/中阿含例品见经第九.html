<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>　　（二二○）中阿含例品见经第九(第五后诵)<br>
<br>
我闻如是<br>
<br>
一时。佛般涅槃后不久。尊者阿难游王舍城。在竹林迦兰哆园<br>
<br>
于是。有一异学梵志。是尊者阿难未出家时友。中后彷徉。往诣尊者阿难所。共相问讯。却坐一面。语尊者阿难。欲有所问。听我问耶<br>
<br>
尊者阿难答曰。梵志。欲问便问。我闻已当思<br>
<br>
异学梵志即便问曰。所谓此见舍置除却。不尽通说。谓世有常。世无有常。世有底。世无底。命即是身。为命异身异。如来终。如来不终。如来终不终。如来亦非终亦非不终耶。沙门瞿昙知此诸见如应知耶<br>
<br>
尊者阿难答曰。梵志。所谓此见。世尊．如来．无所著．正尽觉舍置除却。不尽通说。谓世有常。世无有常。世有底。世无底。命即是身。为命异身异。如来终。如来不终。如来终不终。如来亦非终亦非不终耶。世尊．如来．无所著．正尽觉知此诸见如应也<br>
<br>
异学梵志又复问曰。所谓此见。沙门瞿昙舍置除却。不尽通说。谓世有常。世无有常。世有底。世无底。命即是身。为命异身异。如来终。如来不终。如来终不终。如来亦非终亦非不终耶。沙门瞿昙云何知此诸见如应耶<br>
<br>
尊者阿难答曰。梵志。所谓此见。世尊．如来．无所著．正尽觉舍置除却。不尽通说。谓世有常。世无有常。世有底。世无底。命即是身。为命异身异。如来终。如来不终。如来终不终。如来亦非终亦非不终耶。异学梵志。如是具．如是受．如是趣．如是生．如是至后世。所谓此是世尊．如来．无所著．正尽觉舍置除却。不尽通说。谓世有常。世无有常。世有底。世无底。命即是身。为命异身异。如来终。如来不终。如来终不终。如来亦非终亦非不终耶。如是知此诸见。此诸见应如是知<br>
<br>
异学梵志白曰。我今自归于阿难<br>
<br>
尊者阿难告曰。梵志。汝莫自归于我。如我自归于佛。汝亦应自归<br>
<br>
异学梵志白曰。阿难。我今自归于佛．法及比丘众。唯愿世尊受我为优婆塞。从今日始。终身自归。乃至命尽<br>
<br>
尊者阿难所说如是。彼异学梵志闻尊者阿难所说。欢喜奉行<br>
<br>
见经第九竟(六百二十五字)</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由斯解脱诸苦恼，共证菩提度有情。</div></center>
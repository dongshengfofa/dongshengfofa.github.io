<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>大般涅槃经集解卷第五十八</p>
<p>　广出俱尸城缘起　广出俱尸城涅槃缘起　广出须达缘起　广出逐外道缘起</p>
<p>　　师子吼品之第五</p>
<p>师子吼言世尊十六大国(至)拘尸那城入般涅槃</p>
<p>案。僧亮曰。众生有待处漏尽。此下将辨处为道。故发问也。宝亮曰。修道之第四。文人寄处。所以明道也。大意有五因缘。第一为益人旷远。第二欲报地往恩。第三为欲还此中正受。第四为果彼本愿。第五为逐外道也</p>
<p>善男子汝不应言拘尸那城(至)边地弊恶隘陋小城</p>
<p>案。僧亮曰。先答不应谓此为隘陋也</p>
<p>善男子我念往昔过恒沙劫(至)我眷属者受恩能报</p>
<p>案。僧亮曰。明此是初发心处。故在此也。宝亮曰。第二报地恩也</p>
<p>复次善男子往昔众生(至)娑罗树间三昧正受</p>
<p>案。僧亮曰。明此是往昔出家修道之处也。宝亮曰。第三欲还此中。三昧正受故也</p>
<p>善男子我念往昔过无量劫(至)敷扬演说大涅槃经</p>
<p>案。僧亮曰。明此是发愿之处也。宝亮曰。四果本愿也</p>
<p>善男子我初出家未得阿耨(至)我时默然已受彼请</p>
<p>案。僧亮曰。为洴沙王有请。故所以来此也</p>
<p>善男子我初得阿耨多罗(至)我即往彼受王供养</p>
<p>案。僧亮曰。此下皆为逐外道故。次第至此。外道于此。必受化故。故来此也。宝亮曰。第五为逐外道。兼先受此受故也</p>
<p>外道六师相与集聚(至)我时受已即住其中</p>
<p>案。僧亮曰。因出须达所起祇洹精舍事也</p>
<p>是时六师心生嫉妒悉共集诣波斯匿王</p>
<p>案。僧亮曰。此下广说外道之辞也</p>
<p>作如是言大王当知(至)六师之徒欢喜而出</p>
<p>案。僧亮曰。王知有益。是故许之</p>
<p>时波斯匿王即敕严驾(至)阿耨多罗三藐三菩提心</p>
<p>案。僧亮曰。外道虽复未降。而所益已多也</p>
<p>是时六师各相谓言(至)阿耨多罗三藐三菩提心</p>
<p>案。僧亮曰。随其所至。略已遍也</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
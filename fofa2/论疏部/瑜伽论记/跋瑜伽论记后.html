<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>跋瑜伽论记后</p>
<p>李唐遁伦大德。覃精瑜伽。撰此论记。前修之美。独造之蕴。集而大成者也。区区阘茸何须赞一辞耶。然斯书存世仅仅可数。而秘名山古刹。则转罕传而见者。予往者恳求。誊录一本。敬藏箧笥。但久历年所。文字讹舛。非无憾焉。后得称慈心藏本者。三复校雠取正不少。既而独叹。如斯法宝流行不广何也。盖以吾辈自私与学者惮缮写之艰也。遂兴鄙怀图之印布。劂生侧闻乐拭梨枣。于是不顾寡陋。辄副国读于字句傍。其所校正者。不敢妄删订原文。标之格顶。稍可疑者圈之字傍。俟览者之采择。豕渡蠹伤。犹有不安者。后君子幸鉴定焉</p>
<p>享保癸丑季夏中浣沙门性威敬志</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
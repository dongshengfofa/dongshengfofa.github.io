<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>龙舒净土文序</p>
<p>华严经云。信为道元功德母。长养一切诸善根。然世之所谓修净土者。不可以不信也。净土乃西方极乐世界。其中种种殊胜庄严。阿弥陀经载之详矣。阿弥陀乃彼中之佛。未成佛以前。有四十八愿。愿愿度人。众生愿生彼国者。一称其名。随念往生。末世之人皆于命终气绝之后。令他人称念十声。谓之十念。何益于事。却不知。于平日诸恶莫作。众善奉行。念念不离西方净土。念念愿见彼佛弥陀。直至命终。不差不乱。莲台上品决定化生。五浊恶世更不再入。但阐提之流不信有之被恶业昏翳。既不能自修。又障他人修。此入地狱。如箭射。诚可悯也。譬如遐邦绝域之人居处服食无异禽兽。安知有中国富贵快乐。一旦或有语之者。咸以为妄。其中乃至一人听而信之。念慕中国。大厌彼土。愿身殁而生焉。今生中国之人。岂无若乎此辈。世界中。岂无遐邦绝域乎。既有南赡部洲。便有西方净土。又安知不同在此天地之间哉。舍此生彼。亦理之常。乌得而不信。诸佛无妄语。佛语不误人。先贤达士及禅门宗师亦多修净土。惟龙舒王居士信之笃。修之勤。正念现前临终明白。净土之归无疑矣。自利利他。又作净土文十三卷。引三教经书为证。方便利益开导后人。可谓一念万年岁久板翳不任披阅。吾侄元益逊斋自号康庐客。乃先兄道山左丞之子夙植善本来生我家。行已立。身靡不在道。饥寒病苦周恤有恒。道释诸经印施饶益修行净业。惟己自知。纷纷盆盎中。见此古罍洗。余甚嘉之。宜其咸称为善人君子也。发心重为刊梓。欲寿其传。愿一切众生悉归净土。刊至第四卷第九卷十板。铁笔有碍。出舍利三颗。嵌罅深隐。光彩熣灿。众惊异焉。此皆阿弥陀佛悲智示现龙舒居士愿力不泯。吾侄信心坚固所致。谓佛法无灵验西方无净土可乎。旧板重刊善缘圆满。诸仁者切忌。莫于纸上板上作背向两般错会。虽然本性弥陀惟心净土。岂欺我耶。吁仁智之见有不同。中人以上可语也。于是乎书</p>
<p>延祐三年岁次丙辰中秋日。同修净土信士奉训大夫前江淮守处财赋都总府副总官古寿吕师说。书于浔阳寓舍之信堂</p>
<p>　　龙舒净土文序</p>
<p>阿弥陀如来以大愿力摄受群品。系念甚简。证果甚速。或者疑之。余尝为之言。阿弥陀佛即汝性是。极乐国土即汝心是。众生背觉合尘。沦于七趣。立我与佛天地悬隔。佛为是故。慈悲方便开示悟入。现诸无量如幻三昧。庄严其国。备极华好。复以辩智而为演说。令诸众生欢喜爱乐。于日用中。能发一念。念彼如来。欲生其国。即此一念清净坚固。还性所有与佛无异。当是念时。不起于坐。阿弥陀佛极乐国土悉皆现前。如是修习乃至纯熟。幻身坏时。此性不坏。金莲华台由性种生往生其中。如归吾庐。诸佛菩萨即我眷属。性无异故。自相亲爱。友人龙舒王虚中端静。简洁博通群书。训传六经诸子。数十万言。一旦指之曰。是皆业习。非究竟法。吾其西方之归。自是精进。惟佛惟念。年且六十。布衣蔬茹。重趼千里。以是教人。风雨寒暑弗皇恤。闲居日课千拜。夜分乃寝。面目奕奕有光。望之者信其为有道之士也。绍兴辛巳秋。过家君于宣城。留两月。始见其净土文。凡修习法门与感验章着具有颠末。将求信道锓木传焉。诿余序其书。故为之题其端。云虚中名日休。十月旦状元历阳张孝祥序</p>
<p>　　龙舒净土文序</p>
<p>净土之说乃超脱轮回捷径。龙舒居士着为成书广行流布。盖欲勉人以必为要人以必至。其用心诚非浅浅。凡欲披阅。须详味其言谛思其义。若大概涉猎过目。殆亦徒然苟为他事所汨。或觉心意稍懈。姑置少时。然后再观。则庶无遗意。否则非但意义不相属。而信心亦无自而起。兹文如其无用。望转施信士勿徒束之高阁。庶不负龙舒居士之用心。而予区区锓木之勤殆亦不虚设矣　吕元益书</p>
<p>　　重刊龙舒净土文序</p>
<p>如来设教之不同也。兼但对带。显密偏圆。三乘五行。随自随他。种种差别。功高易进。念佛为先。在凡具惑用三观智显本性佛。法智祖曰。心境叵得。故染可观净。不碍缘生故。想成相起。唯色唯心故。当处显见此观佛三昧之正诀具眼者能之。若夫称唱瞻礼读诵持戒。皆净业之正因。正观之助行。虽登台之有金银入品之有上下。趣无生而阶不退则一也。有宋王龙舒作净土文并附录。总十三卷。嘉禾僧卺点校厘为十二卷。漏泽僧诵特刊行之。终日念心。终日念佛。介尔有心。三千具足。心想彼境。复了此心。念心是佛。全佛是心。然后般若德显。解脱德彰。法身德圆。法界圆融。不思议体即此论功不在禹下　时</p>
<p>成化十七年岁次辛丑佛成道日。鄞江南溪秋月序</p>
<p>　　丞相周益公赞</p>
<p>皇皇然而无求。惕惕然而无忧。闵颓风之将坠。揽众善以同流。导之以仁义之以寂灭。之以乐其有作。而莫识其无为。故中道奄然。而示人以真觉</p>
<p>　　晋轩李居士赞</p>
<p>心焉遗尘迹则混俗。庞居士之修持而无家。何子季之精进而不肉。禅宗立言莹澈群疑。崇莲池之梵行。同祖佛之神机。硗然颊颧约略抚缋。湛然一性唯安养之归</p>
<p>　　重刊龙舒净土文目录</p>
<p>第一卷</p>
<p>净土起信九篇</p>
<p>第二卷</p>
<p>净土总要七篇</p>
<p>第三卷</p>
<p>普劝修持九篇</p>
<p>第四卷</p>
<p>修持法门十五篇</p>
<p>第五卷</p>
<p>感应事迹三十篇</p>
<p>一东晋远法师</p>
<p>二东晋刘遗民</p>
<p>三东晋阙公则</p>
<p>四晋学士张杭</p>
<p>五宋僧昙鉴</p>
<p>六南齐僧慧进</p>
<p>七后魏僧昙鸾</p>
<p>八隋僧道喻</p>
<p>九唐僧善导</p>
<p>十唐僧怀玉</p>
<p>十一唐启芳圆果</p>
<p>十二唐僧自觉</p>
<p>十三唐僧少康</p>
<p>十四唐僧惟岸</p>
<p>十五唐尼静真</p>
<p>十六唐房翥</p>
<p>十七唐李知遥</p>
<p>十八唐姚婆</p>
<p>十九唐温静文妻</p>
<p>二十唐张钟馗</p>
<p>二十一唐张善和</p>
<p>二十二后晋僧志通</p>
<p>二十三永明寿禅师</p>
<p>二十四宋僧可久</p>
<p>二十五宋金大公</p>
<p>二十六宋黄打铁</p>
<p>二十七宋吴琼</p>
<p>二十八宋荆王夫人</p>
<p>二十九宋观音县君</p>
<p>三十宋冯氏夫人</p>
<p>第六卷</p>
<p>特为劝喻三十七篇</p>
<p>一劝士人</p>
<p>二劝有官君子</p>
<p>三劝在公门者</p>
<p>四劝医者</p>
<p>五劝僧</p>
<p>六劝参禅者</p>
<p>七劝富者</p>
<p>八劝贪吝者</p>
<p>九劝孝子</p>
<p>十劝骨肉恩爱者</p>
<p>十一劝妇人</p>
<p>十二劝仆妾</p>
<p>十三劝农者</p>
<p>十四劝养蚕者</p>
<p>十五劝商贾</p>
<p>十六劝工匠</p>
<p>十七劝多屯蹇者</p>
<p>十八劝骨肉怨憎者</p>
<p>十九劝渔者</p>
<p>二十劝网飞禽者</p>
<p>二十一劝为厨子者</p>
<p>二十二劝作福者</p>
<p>二十三劝诵经者</p>
<p>二十四劝贵人</p>
<p>二十五劝大聪明者</p>
<p>二十六劝卖酒者</p>
<p>二十七劝食开店者</p>
<p>二十八劝屠者</p>
<p>二十九劝在风尘者</p>
<p>三十劝罪恶人</p>
<p>三十一劝病苦者</p>
<p>三十二劝疾恶为神者</p>
<p>三十三劝军中人</p>
<p>三十四劝恶口者</p>
<p>三十五劝童男</p>
<p>三十六劝室女</p>
<p>三十七八八儿口生莲华</p>
<p>第七卷</p>
<p>指迷归要七篇</p>
<p>一青草堂后身为曾鲁公</p>
<p>二戒禅师后身作东坡</p>
<p>三喆老后身多忧苦</p>
<p>四古老后身耽富贵</p>
<p>五西方如见受官</p>
<p>六三菩萨修兜率</p>
<p>七法华尼后身作官妓</p>
<p>十二缘图</p>
<p>三界六道轮回图</p>
<p>第八卷</p>
<p>现世感应十八篇</p>
<p>一见杀生念佛得福</p>
<p>二陈企念佛却鬼</p>
<p>三邹宾王念佛梦觉</p>
<p>四张继祖念佛荐亡</p>
<p>五刘慧仲念佛安寝</p>
<p>六阮嫂念佛眼明</p>
<p>七阎罗王劝蒋婆念佛</p>
<p>八邵安抚念佛脱难</p>
<p>九念佛风疾不作</p>
<p>十梦中念佛脱恐惧</p>
<p>十一念佛屋不压死</p>
<p>十二念佛痁疾遂愈</p>
<p>十三念佛痼疾皆愈</p>
<p>十四绣佛舍利迸出</p>
<p>十五佛像常有舍利</p>
<p>十六梦佛遂得聪辨</p>
<p>十七念佛治病得愈</p>
<p>十八念佛孙儿免难</p>
<p>第九卷</p>
<p>助修上品十六篇</p>
<p>一习说</p>
<p>二葛守利人说</p>
<p>三施报说</p>
<p>四至人延年说</p>
<p>五食肉说</p>
<p>六戒杀盗淫说</p>
<p>七饮食男女说</p>
<p>八贪拆前程说</p>
<p>九福慧说</p>
<p>十习慈说</p>
<p>十一为君子说</p>
<p>十二为圣为佛说</p>
<p>十三阿罗汉说</p>
<p>十四楞伽经说</p>
<p>十五二天人说</p>
<p>十六小因果说</p>
<p>第十卷</p>
<p>净浊如一十篇</p>
<p>一情说</p>
<p>二即是空说</p>
<p>三六根说</p>
<p>四真性说</p>
<p>五心乃妄想说</p>
<p>六五蕴皆空说</p>
<p>七废心用形说</p>
<p>八用形骸说</p>
<p>九齐生死说</p>
<p>十我说</p>
<p>周参政跋</p>
<p>刘壮元跋</p>
<p>妙喜杲禅师跋</p>
<p>第十一卷</p>
<p>天台智者大师劝修行人专修净土</p>
<p>真州长芦赜禅师劝参禅人兼修净土</p>
<p>杭州永明寿禅师戒无证悟人勿轻净土</p>
<p>丞相郑清之劝修净土</p>
<p>庐陵李氏梦记</p>
<p>旴江聂允迪跋</p>
<p>四明断佛种人跋</p>
<p>第十二卷　附录</p>
<p>狮子峰如如颜丙劝修净业文(身为苦本觉悟早修)</p>
<p>慈照宗主临终三疑</p>
<p>善导和尚临终往生正念文</p>
<p>慈云忏主晨朝十念法</p>
<p>赞佛偈(并)回向发愿文(共四篇)</p>
<p>超脱轮回捷径</p>
<p>念佛报应因缘</p>
<p>普劝修持</p>
<p>口业劝戒</p>
<p>龙舒增广净土文目录(终)</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>佛说大悲空智金刚大教王仪轨经卷第一(大幻化普通仪轨三十一分中略出二无我法)<br>
<br>
　　　　宋西天三藏银青光禄大夫试光禄卿普明慈觉传梵大师法护奉　诏译<br>
<br>
　　金刚部序品第一<br>
<br>
如是我闻。一时薄伽梵。住一切如来身语心金刚喻施婆倪数秘密中秘密出生妙三摩地。时彼世尊从是三摩地起。赞言善哉善哉金刚藏菩萨摩诃萨。奇哉金刚萨埵大萨埵三昧耶萨埵。悉从大悲空智金刚大菩提心之所开示<br>
<br>
尔时金刚藏菩萨。闻是语已即白佛言。世尊云何金刚萨埵。云何大萨埵。云何三昧耶萨埵。唯愿世尊为我解说。佛告金刚藏菩萨。金刚者谓不可破坏。萨埵者谓三有一性。胜慧相应是名金刚萨埵。谓于大智胜味充满。是名大萨埵。谓常行三昧。是名三昧耶萨埵。时金刚藏菩萨重白佛言。世尊空智金刚者。于如是名云何摄受。云何名空智。何等名金刚。佛告金刚藏菩萨。空智者谓即大悲空智。金刚者体即胜慧。以胜慧方便成就仪轨。于彼见闻有大力。能种种成办。谓降伏禁止。或却他军及瑜儗尼。如其正理生住因缘。以识智成办如其出现诸佛圣贤。是为空智最初出生行相。又复于大悲性如是解脱。则于缚性缚。遍能了知悉皆解脱。所以者何。彼胜慧性及所知性悉非性故。彼空智性亦非性故。以本然智决诸疑网。照解诸法本然不起。时金刚藏菩萨重白佛言。世尊如是空智云何而有血脉之相。佛告金刚藏菩萨。彼血脉相有三十二种。是名三十二菩提之心。又此漏法于大乐处总有三种。谓罗罗拏辣娑摩阿嚩底。罗罗拏者即胜慧自性。辣娑拏者谓善方便。阿嚩底者是中说。离能取所取。又此三种即是住持不动清净智月。彼三十二种血脉者。谓一者不可破坏。二者微妙色相。三者天。四者左边际。五者短。六者酤摩惹。七者性。八者施迦。九者过失。十者阿尾吒。十一者本母。十二者设哩嚩梨。十三者清凉。十四者焰炽。十五者罗罗拏。十六者辣娑拏。十七者阿嚩底。十八者量。十九者青色。二十者平等。二十一者因。二十二者相应。二十三者喜。二十四者成就。二十五者暖。二十六者苏末他。二十七者转。二十八者欲。二十九者忿怒。三十者迦多演尼。三十一者童子。三十二者施设。是名三十二种血脉之相<br>
<br>
复次金刚藏菩萨白佛言。世尊此何因缘有如是相。佛告金刚藏菩萨。谓欲成熟三有。远离一切能取所取。以诸方便了别性相。为持戒者分别解说。诸佛贤圣智慧方便。三身三业及伊鑁摩野。谓伊者佛眼母菩萨鑁者摩摩枳菩萨。摩者白衣菩萨。野者多罗菩萨。又复法身轮者具八辐相。报身轮者具十六辐。化身轮者具莲华相六十四叶。大药轮者具三十二幅。建此轮者如是次第有四刹那。谓庄严果报作观离相。依四圣谛谓苦集灭道依四真实谓身真实智真实持明真实圣贤真实。有四欢喜谓喜胜喜离喜俱生喜等。依四种律谓上座部大众部正量部一切有部。日月时分昼夜增减。谓于八时有十六分三十二点六十四刻。如是一切四种最初赞拏梨明妃。从彼脐轮发大智火焚弃五蕴。以佛眼母焚烬诸漏除妄因缘故<br>
<br>
　　拏吉尼炽盛威仪真言品第二<br>
<br>
施一切地上饮食真言曰<br>
<br>
唵(引)(一)阿吽(引)(三)发吒(半音)莎(引)贺(引下同四)<br>
<br>
佛言唵阿者作一切法出生门故<br>
<br>
五如来种子者所谓<br>
<br>
扪(一)盎(二)[口*爾]陵(二合引)(三)龛(四)吽(五引)<br>
<br>
空智金刚心真言曰<br>
<br>
唵(引)(一)祢嚩毕祖(二)嚩惹啰(二合)吽(引)(三)吽(引)(四)吽(引)(五)发吒(半音)莎贺(六)<br>
<br>
佛言一切真言句首。当安唵字。次置吽发吒字。后用莎贺字<br>
<br>
阿閦如来真言曰<br>
<br>
唵(引)(一)遏(二)葛(三)拶(四)吒(五)多(六)波(七)野设莎贺(八)<br>
<br>
佛言一切瑜儗尼种子字<br>
<br>
遏(一)阿(引)(二)壹(三)翳(引)(四)嗢(五)污(引)(六)哩(七)梨(八)噜(九)卢(十)伊(十一)爱(引)(十二)邬(十三)奥(引)(十四)暗(十五)恶(十六)<br>
<br>
二臂明王真言曰<br>
<br>
唵(引)(一)怛懒(二合)路(引)歌(引)(二)叱波各(引)(三)吽(引)(四)吽(引)(五)吽(引)(六)发吒(半音)莎贺(七)<br>
<br>
四臂明王真言曰<br>
<br>
唵(引)入嚩(二合)啰(二)入嚩(二合)啰毗喻(二合引)(三)吽(引四)吽(引)(五)吽(引)(六)发吒(半音)莎贺(七)<br>
<br>
六臂明王真言曰<br>
<br>
唵(引)(一)吉胝吉胝(二)嚩惹啰(二合)吽(引)(三)吽(引)(四)吽(引)(五)发吒(半音)莎贺(六)<br>
<br>
加持真言曰<br>
<br>
唵(引)(一)阿(引)(二)吽(引)(三)<br>
<br>
净地真言曰<br>
<br>
唵(引)(一)荦叉(上吕角切下同)荦叉(二)荦叉吽(引)(三)吽(引)(四)吽(引)(五)发吒(半音)莎贺(六)<br>
<br>
禁止真言曰<br>
<br>
唵(引)(一)吽(引)(二)莎贺(三)<br>
<br>
发遣真言曰<br>
<br>
唵(引)(一)龛(二)莎贺(三)<br>
<br>
忿怒真言曰<br>
<br>
唵(引)(一)纥陵(二合引)(二)莎贺(三)<br>
<br>
降伏真言曰<br>
<br>
唵(引)(一)吽(引)(二)莎贺(三)<br>
<br>
钩召真言曰<br>
<br>
唵(引)(一)枯(二)莎贺(三)<br>
<br>
又降伏真言曰<br>
<br>
唵(引)(一)扪(二)莎贺(三)<br>
<br>
信爱真言曰<br>
<br>
唵(引)(一)酤噜梨(引)(二)纥哩(二合引)(三)莎贺(四)<br>
<br>
佛言若天旱时欲请雨者。先建曼荼罗。用寒林线。絣量界道。于坛中心。以寒林中五色粉。骨作白粉。炭作黑粉。甎作赤粉。雄黄作黄粉。陬罗叶作缘粉(以石碌代之)粉画空智金刚大明王。八面四足一十六臂。面各三目作忿怒相。踏阿难陀龙王。复以香泥捏造阿难陀龙王像。其龙王及妃种子字并用朴垩。以五甘露沐浴散黑色花。次以龙华树汁涂之(或以白蒿汁代之)复以象眵涂龙王顶上。于黑月十四日。取黑牛乳盛满器中。令黑色童女合青色线。于坛西北隅开一小池。以阿难陀龙王安彼池中。然后阿阇梨依法厉声。无间诵此请雨真言曰<br>
<br>
唵(引)(一)苦噜苦噜(二)渴痆(女辖切下同)渴痆(三)末娑末娑(四)渴吒渴吒(五)枯吒野枯吒野(六)阿难多(七)閦婆葛啰(引)野(八)那(引)誐(引)提钵多曳(九)呬呬噜噜绀(十)萨钵多(二合)播(引)多(引)罗誐耽(引)(十一)那(引)誐(引)那(引)歌(引)哩沙(二合)野(十二)末哩沙(二合)野(十三)誐哩惹(二合)野(十四)扑(十五)扑(十六)扑(十七)扑(十八)扑(十九)扑(二十)扑(二十一)扑(二十二)吽(引)(二十三)吽(引)(二十四)吽(二十五)莎贺(二十六)<br>
<br>
诵此真言。若时不雨。即当倒诵此咒。降霔大雨。又若不雨。令彼龙王头破七分如兰香梢若欲止雨。取寒林衣置于坐下。诵此真言即能止雨。止雨真言曰<br>
<br>
唵(引)(一)阿哩也(二合)(二)设摩(二合)舍(引)那毕哩(二合)夜(引)野(三)吽(引)(四)吽(引)(五)吽(引)(六)发吒(半音七)<br>
<br>
复次成就法。谓降伏他军速令破坏。当用画石为末入五甘露。以断铁草和合为丸。加持诵此真言曰<br>
<br>
唵(引)(一)嚩惹啰(二合)葛哩多(二合)哩(二)呬嚩惹啰(二合引)野(三)吽(引)(四)吽(引)(五)吽(引)(六)发吒(半音七)<br>
<br>
应先诵此真言一十万遍。或一百万遍。得成就已。即用前药丸画瓶器顶。悉令周匝无使断绝。即得他军速皆破坏<br>
<br>
若欲成就底罗绀法当用末罗摩子。白色曼度迦华。及断铁草。阿閦毗药。于日蚀时和合作钺斧形。踏两足下诵此真言曰<br>
<br>
唵(引)(一)嚩惹啰(二合)酤吒(引)啰(二)播(引)吒野播(引)吒野(三)吒吒(四)吽(引)(五)吽(引)(六)吽(引)(七)发吒莎贺(八)<br>
<br>
诵此真言一百万遍。即得成就一切圣贤。尚不违越何况破坏焰摩罗界<br>
<br>
复次成就法。若欲作诸疟病。于阿哩迦树叶上。用唧多迦毒辣药。书彼设睹噜名字。弃掷稻糠火中。诵此真言曰<br>
<br>
唵(引)(一)呬(引)嚩惹啰(二合)(二)入嚩(二合)啰入嚩(二合)啰(三)设咄笼(二合)(四)勃笼(二合)(五)吽(引)(六)吽(引)(七)吽(引)(八)发吒莎贺<br>
<br>
诵此真言一阿庾多即得成就<br>
<br>
若欲成就开摩黏法。于自脐轮作是观想。或于腹上观想成办。然后乃见摩黏自开。若欲作信爱法。于月八日分诣无忧树下。着赤色衣食未捺那果。以肝摩唧歌乐汁涂于额上。诵此真言曰<br>
<br>
唵(引)(一)阿目计(引)弭(二)纥哩(二合引)嚩施(引)(三)婆鑁睹(四)娑(引)贺(引)(五)<br>
<br>
诵此真言一阿庾多。无令间断即得成就<br>
<br>
若欲制止日月。当用阿阇梨饭作日月状。置金刚水中诵此真言曰<br>
<br>
唵(引)(一)嚩惹啰(二合)哩葛(二合引)(二)摩(引)左罗(三)摩(引)左罗(四)底瑟吒(二合)(五)底瑟吒(二合)(六)呬嚩惹啰(二合引)(七)野吽(引)(八)吽(引)(九)吽(引)(十)发吒(十一)莎贺(十二)<br>
<br>
诵此真言七百万遍。即得日月制止。于彼昼夜无能分别。又金刚喻沙多成就法。于日后分。令一具相童女。以诸香华供养。念此真言一百八遍。然后用油沐浴。取多罗树汁。涂于童女大拇指上。及用此真言加持。即时应现乃问三世之事。时彼童女随问为说。诵真言<br>
<br>
唵(引)(一)那誐啰(二合引)那誐啰(二合引)<br>
<br>
又成就法<br>
<br>
尾卢野(引)尾卢野(引)<br>
<br>
诵此真言时象即犇走<br>
<br>
曼摩(引)曼摩(引)<br>
<br>
诵此咒时虎即犇走<br>
<br>
底梨野(引)底梨野(引)<br>
<br>
诵此咒时熊即犇走<br>
<br>
伊梨弭梨扑扑<br>
<br>
诵此咒时蛇即犇走<br>
<br>
佛告金刚藏菩萨。如我往昔亦以是法。调伏护藏醉象悉令犇走。此遨哩明妃。设嚩哩明妃。金刚拏吉尼即无我义。彼地行空行钩召发遣。悉相应故<br>
<br>
　　一切如来身语心圣贤品第三<br>
<br>
　最初观于慈　　次即观于悲<br>
　第三当观喜　　一切处学舍<br>
　初空性菩提　　第二集种子<br>
　三成办形像　　后当观字义<br>
　现前观啰字　　成炽盛日轮<br>
　于彼日轮中　　吽字金刚业<br>
　又复观杵形　　墙网悉周遍<br>
　先观没哩多　　成法界智者<br>
　行人坐其上　　自体即空智<br>
　自心想啰字　　成辉曜日轮<br>
　于中观吽字　　惠方便自性<br>
　青色大忿怒　　金刚吽歌啰<br>
　以内心真实　　犹若金刚杵<br>
　又复观吽字　　出生忿怒相<br>
　谓大悲金刚　　犹如青莲色<br>
　此大悲金刚　　或如日晖色<br>
　见彼若虚空　　当如是信解<br>
　持诸庄严具　　供养八明妃<br>
　遨哩鹿郎蹉　　陬哩摩痆器<br>
　尾多梨者水　　渴三摩哩药<br>
　卜葛西献杵　　设嚩哩六味<br>
　赞拏哩音乐　　供养于本尊<br>
　努弭哩歌舞　　彼妙乐大乐<br>
　随日月昼夜　　住是种子中<br>
　说如是有情　　胜欢喜自性<br>
　转现大神通　　广覆虚空坛<br>
　渐略一心中　　悉成忿怒相<br>
　青色日轮中　　眼红曼度迦<br>
　发缠金色髻　　用五印庄严<br>
　轮环及璎珞　　手钏金色带<br>
　表五佛清净　　说此名印契<br>
　见彼忿怒相　　十六童女形<br>
　左手持金刚　　及彼葛波罗<br>
　朅椿誐亦然　　右手青色杵<br>
　应诣寒林中　　成就本所尊<br>
　口诵吽迦啰　　八明妃围绕<br>
　随其方便说　　自身即寒林<br>
　四臂谓四魔　　令降伏清净<br>
　应诵于吽字　　色相如前说<br>
　彼左第一臂　　手执葛波罗<br>
　以天阿修罗　　盛甘露充满<br>
　次右第一臂　　手执金刚杵<br>
　次左第二臂　　及右第二手<br>
　般若蜜多教　　或即佛形像<br>
　次三面六臂　　左手持甘露<br>
　右手或日月　　彼最初青色<br>
　臂相如前说　　都无有是相<br>
　清净波罗蜜　　彼左第一臂<br>
　手执三戟叉　　次右第一臂<br>
　手执金刚杵　　左第二臂铃<br>
　右第二执刀　　余左右二臂<br>
　金刚星伽罗　　以二种和合<br>
　佛像般若教　　或复左右手<br>
　刀及葛波罗　　应于空寂处<br>
　成办三界事　<br>
<br>
　　贤圣灌顶部品第四<br>
<br>
先于自心及自种子。出生黑色炽然光焰。左手执钩右手期克。如佛住三界中。钩召八大明妃。随其供养本尊。先以唵字得一切如来灌顶。即以彼佛成空智明王相。持五甘露成办五如来贤瓶。作五种灌顶。当灌顶时。散众名华及郁金香。击鼓歌咏。供养金刚部佛眼母等。而能成办空智三界。加持于四威仪。如彼圣贤当如是知<br>
<br>
　　大真实品第五<br>
<br>
　一切法自性　　于此悉皆无<br>
　谓非色非声　　即无闻无见<br>
　及非香味触　　亦无能触等<br>
　善解瑜伽者　　非心非所缘<br>
　于诸母姊妹　　亦应常供养<br>
　彼努弭明妃　　如那胝染师<br>
　赞拏哩明妃　　犹若净行女<br>
　胜慧方便中　　依供养仪轨<br>
　如其不分别　　当觐策亲近<br>
　若非秘密者　　当获如是苦<br>
　堕咩拏贼中　　履猛火地上<br>
　此五部印咒　　说为解脱因<br>
　而复说此印　　名金刚秘密<br>
　谓金刚莲华　　事业如来宝<br>
　说如是五部　　为最上大悲<br>
　金刚努弥印　　莲华舞亦然<br>
　事业为染师　　如来清净女<br>
　宝部赞拏哩　　此五印决定<br>
　如来部亦然　　总略而分别<br>
　去即如来行　　来即吉祥座<br>
　以胜慧相应　　是如来所说<br>
　开说为六种　　总略唯五部<br>
　后复有三事　　谓身语意业<br>
　又说此五部　　即五蕴自性<br>
　如是出生身　　是说为此部<br>
　无所观圣像　　亦无能观者<br>
　无真言住处　　成五种自性<br>
　大毗卢遮那　　及阿閦如来<br>
　不空成就佛　　宝生无量寿<br>
　梵王尾瑟拏　　及与大自在<br>
　一切眷属等　　故真实开示<br>
　梵王成正觉　　尾瑟努信爱<br>
　大自在吉祥　　一切常安住<br>
　广大真常乐　　开悟令爱乐<br>
　如是自身中　　出生诸贤圣<br>
　是人有福智　　犹如薄伽梵<br>
　自在炽盛等　　具足六种德<br>
　又如佛世尊　　破诸烦恼魔<br>
　亦如大智母　　出生诸有性<br>
　胜慧诸姊妹　　能分别显现<br>
　复如染师女　　作歌咏舞戏<br>
　念彼如染师　　亲近诸众生<br>
　说彼如女人　　出生诸功德<br>
　歌咏如胜慧　　旋转成大悲<br>
　说努弭明妃　　故不受诸触<br>
　于彼诸圣贤　　说多种称赞<br>
　当画曼拏罗　　行相如前说<br>
　如其以指缚　　或作掣开印<br>
　于彼静思惟　　随应成观行<br>
　获如是妙乐　　于自常受用<br>
　净尽生老门　　说名安乐定　</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>大毗卢遮那成佛神变加持经莲华胎藏菩提幢标帜普通真言藏广大成就瑜伽卷上</p>
<p>　　　　青龙寺沙门法全集</p>
<p>(欲结契者敬白十方三世诸佛我等下辈愚钝凡夫虽掌持此印由如蚊蚁掌须弥山恐无势力唯愿诸佛加护我等令我得成无上正觉结持此印同佛势力发是语已至诚礼拜)</p>
<p>　稽首毗卢遮那佛　　开敷净眼如青莲</p>
<p>　我依大日经王说　　供养所资众仪轨</p>
<p>　为成次第真言法　　如彼当得速成就</p>
<p>　欲于此生入悉地　　授学处师同梵行</p>
<p>　一切勿怀毁坏心　　不造愚童心行法</p>
<p>　不于诸尊起嫌恨　　如世导师契经说</p>
<p>　能损大利莫过嗔　　一念因缘悉焚灭</p>
<p>　俱胝旷劫所修善　　是故殷勤常舍离</p>
<p>　净菩提心如意宝　　能满诸愿灭尘劳</p>
<p>　三昧智念由此生　　是故我今勤守护</p>
<p>　又常具足大慈悲　　及与喜舍无量心</p>
<p>　亲于尊所授明法　　观察相应作成就</p>
<p>　先礼灌顶传教尊　　请白真言所修业</p>
<p>　智者蒙师许可已　　依于地分所宜处</p>
<p>　妙山辅峰半岩间　　芰荷青莲遍严池</p>
<p>　大河经川洲岸侧　　远离人物众愦闹</p>
<p>　条叶扶疏悦意树　　多饶乳木及祥草</p>
<p>　或诸如来圣弟子　　常于往昔所游居</p>
<p>　寺塔练若古仙室　　当于自心意乐处</p>
<p>　悲愍有情画大坛　　具净慧力能堪忍</p>
<p>　是夜放逸所生罪　　殷勤还净皆悔除</p>
<p>　心目视观谛明了　　五轮投地而作礼</p>
<p>　归命十方正等觉　　三世一切具三身</p>
<p>　归命一切大乘法　　归命不退菩提众</p>
<p>　归命诸明真实言　　归命一切诸密印</p>
<p>　以身口意清净业　　殷勤无量恭敬礼</p>
<p>　礼三绕三而赞叹　　欲出亦还三礼赞　</p>
<p>真言曰(持地印手印有四名其右智手云毗钵舍那左定手名三昧亦云舍摩他)</p>
<p>唵(引一)曩莫萨嚩怛他蘖多(二)迦野弭嚩吃质(二合)多(三)嚩日罗(二合)满娜南迦噜弭(四)</p>
<p>　我由无明所积集　　身口意业造众罪</p>
<p>　贪欲恚痴覆心故　　于佛正法贤圣僧</p>
<p>　父母二师善知识　　及以无量众生所</p>
<p>　无始生死流转中　　具造极重无尽罪</p>
<p>　亲对十方现在佛　　悉皆忏悔不复作　</p>
<p>出罪真言曰(大慧刀印)</p>
<p>唵(引)(一)萨嚩播波萨怖(二合)吒(二)娜诃曩嚩日啰(二合)野(二)娑嚩(二合引)贺(引)</p>
<p>　曩莫十方三世佛　　三种常身正法藏</p>
<p>　胜愿菩提大心众　　我今皆悉正归依　</p>
<p>归依真言曰(普印)</p>
<p>唵(引)(一)萨嚩没驮冒地萨怛鑁(三合二)设罗赧蘖车弭(三)嚩日啰(二合)达磨(四)颉唎(二合五)</p>
<p>　我净此身离诸垢　　及与三世身口意</p>
<p>　过于大海刹尘数　　奉献一切诸如来　</p>
<p>施身真言曰(独股印)</p>
<p>唵(引)(一)萨嚩怛他蘖多(二)布惹钵啰(二合)嚩(无渴反)[口*栗]多(二合)曩夜怛么(二合)南(三)涅哩(二合)夜(引)哆夜弭(四)萨嚩怛他(引)蘖多室者(二合)地底瑟姹(二合)担(五)萨嚩怛他(引)蘖多惹难谜阿味设睹(引)(六)</p>
<p>　净菩提心胜愿宝　　我今起发济群生</p>
<p>　生苦等集所缠身　　及与无知所害身</p>
<p>　救摄归依令解脱　　常当利益诸含识　</p>
<p>发菩提心真言曰(定印)</p>
<p>唵(引)(一)冒地唧多(二)母怛跛娜夜弭(三)</p>
<p>　十方无量世界中　　诸正遍知大海众</p>
<p>　种种善巧方便力　　及诸佛子为群生</p>
<p>　诸有所修福业等　　我今一切尽随喜　</p>
<p>随喜真言曰(归命合掌亦云金刚合掌)</p>
<p>唵(引一)萨嚩怛佗蘖多(二)本惹(尼也反)惹曩(三)弩暮捺那布阇迷伽三暮捺啰(二合)(四)萨叵(二合)啰儜三么曳(引五)吽</p>
<p>　我今劝请诸如来　　菩提大心救世者</p>
<p>　唯愿普于十方界　　恒以大云降法雨　</p>
<p>劝请真言曰(普印)</p>
<p>唵(引一)萨嚩怛他蘖多(二)睇洒儜布惹迷伽三暮捺啰(二合三)萨叵(二合)啰儜三么曳(四)吽</p>
<p>　愿令凡夫所住处　　速舍众苦所集身</p>
<p>　当得至于无垢处　　安住清净法界身　</p>
<p>奉请法身真言曰(普通印)</p>
<p>唵(引一)萨嚩怛他(引)蘖多(二)捺睇洒夜弭(三)萨嚩萨怛缚(二合)系多(引)[口*栗]佗(二合去)野(四)达么驮睹悉体(他以反二合)底[口*栗]嚩(二合)靺睹(五)</p>
<p>　所修一切众善业　　利益一切众生故</p>
<p>　我今尽皆正回向　　除生死苦至菩提　</p>
<p>回向真言曰(普通印)</p>
<p>唵(引)(一)萨嚩怛他(引)蘖多(二)涅哩(二合)也怛曩(二合)布惹迷伽三暮捺罗(二合三)萨叵(二合)啰儜三么曳(四)吽</p>
<p>　(此入佛三昧之前承事法)</p>
<p>　为令身心遍清净　　哀愍救摄于自他</p>
<p>　身随所应以安坐　　分明谛观初字明</p>
<p>　轮围九重虚圆白　　正念运心四无量</p>
<p>　入慈遍缘于六道　　有情皆具如来藏</p>
<p>　三种身口意金刚　　以我所修功德力</p>
<p>　同入普贤法界身　</p>
<p>大慈三摩地真言曰</p>
<p>唵摩贺(引)昧怛啰也(二合引)娑颇(二合)啰</p>
<p>　悲心愍念诸有情　　沉溺生死妄分别</p>
<p>　起彼烦恼随烦恼　　不达真如平等理</p>
<p>　超过河沙诸功德　　以我所修三密力</p>
<p>　普愿等同虚空藏　</p>
<p>大悲三摩地真言曰</p>
<p>唵摩贺(引)迦噜拏(上)夜(引)娑颇(二合)啰</p>
<p>　喜心无量遍四生　　本来清净如莲华</p>
<p>　凡所修行及有情　　同证观世自在身　</p>
<p>大喜三摩地真言曰</p>
<p>唵秫(诗聿反)驮钵啰(二合)谟(引)娜娑颇(二合)啰</p>
<p>　舍心清净遍法界　　离我我所及蕴处</p>
<p>　能所平等心不生　　性相本寂同空库　</p>
<p>大舍三摩地真言曰</p>
<p>唵摩护闭乞洒(二合引)娑颇(二合)啰</p>
<p>次当结三昧耶印(定慧虚心合空竖建如幢)能满福智聚。所谓净除三业道真言曰(以初三昧耶故。同如来秘密身口意平等。亦为自受用故。亦为立大悲胎藏坛故亦为加持如来眷属故。亦五处真言各一遍。能除宿障以净自身。令身净故外障亦净。故诸障皆不得入。此大护也。诸佛警觉满其所愿也。由不开法印故。不合听闻一切诸法。若不先作。不合作诸法也)</p>
<p>曩莫三满多没驮喃(归命一切如来)阿三迷(无等谓三身也)怛哩(二合)三迷(三平等。法报化合为一身化众生)三摩曳(三昧耶)娑嚩(二合)贺</p>
<p>　才结此印故　　能净如来地</p>
<p>　地波罗蜜满　　成三法界道</p>
<p>　次结法界生　　密慧之标帜</p>
<p>　净身口意故　　遍转于身分　</p>
<p>彼真言曰(以第二三昧耶故。得同如来加持法界宫尊特之身。又为成就法性身诸菩萨故。又为作毗卢遮那阿阇梨事故。又为加持莲华部眷属故。两手各别作拳。竖头指当胸。向里而转。两头从顶两边向里曳头指背向内。渐渐至心散。凡诵真言作印。喻如耕牛二头同进不得前后也)</p>
<p>曩莫三曼多没驮喃达么驮睹(法界)萨嚩(二合)婆嚩(自性亦本性也)句唅(我我即是法界。行者虽未体真性但以印真言即同法界也)</p>
<p>　如法界自性　　而观于自身</p>
<p>　为令彼坚固　　观自执金刚</p>
<p>　结金刚轮印　</p>
<p>金刚萨埵真言曰(以第三三昧耶故。令自身土皆如金刚。与无量持金刚众而自围绕。又为折伏摄受随类众生故。为执金刚弟子事业故。又加持金刚眷属故谓庄严金刚萨埵身故具说三三昧耶。由真言印故。令彼身心俱净。能现见十方诸佛。法轮三随转能转。无上大法轮于大千也)</p>
<p>曩莫(归命曩谟归敬)三满多(上普也)嚩日啰(二合)赧(一切金刚)嚩日罗(二合)怛摩呴含(谓我)</p>
<p>　谛观我此身　　即是执金刚</p>
<p>　次擐金刚甲　　当观所被服</p>
<p>　遍体生光焰　</p>
<p>彼真言曰</p>
<p>曩莫三满多嚩日罗(二合)赧唵嚩日啰(金刚)迦嚩遮(甲)吽(因义三乘法故具论三身说法义果位得名因因出生生起义)</p>
<p>　啰字色鲜白　　空点以严之</p>
<p>　如彼髻明珠　　置之于顶上</p>
<p>　所积众罪垢　　由是悉除灭</p>
<p>　福智皆圆满　　一切触秽处</p>
<p>　当加此字门　　赤色具威光</p>
<p>　焰鬘遍围绕　　次谓降伏魔</p>
<p>　制诸大障者　　当念大护者</p>
<p>　无能堪忍明　</p>
<p>(诸佛平等力。不住于寂现大方便。由彼威光猛盛。如初生小儿。不堪视烈日之光。此亦如是。一切不能堪忍而敢映夺之者。此明王以此真言而护行者)</p>
<p>彼真言曰</p>
<p>曩莫萨嚩怛他(引)蘖帝毗药(二合归命一切如来)萨缚佩也尾蘖帝弊(能除一切诸障恐怖等)尾湿嚩(二合)目契弊(无量诸门巧妙)萨嚩他(引总诸佛功德)唅欠嚩(入)博索(空义法幢高峰观)啰吃洒(二合拥护)摩诃沫丽(大力)萨嚩(一切)怛他(引)蘖多(如来)奔尼也(二合)涅左帝(功德生)吽吽(恐怖内外二障)怛啰(二合)吒(叱呵摄伏烦恼)怛啰(二合)吒(重言对治根本随烦恼)阿钵罗(二合)底诃谛(无对无比力)娑嚩贺(警觉一切贤圣谓作证明)</p>
<p>　由才忆念故　　诸毗那夜迦</p>
<p>　恶形罗刹等　　彼一切驰散</p>
<p>　警发于地神　　应说如是偈　</p>
<p>(双膝长跪。定持杵当心。慧手舒五轮平掌按地)</p>
<p>怛鑁(二合汝也)泥(引)尾(引地天有女声)娑(引)乞叉(引二合护也)部(引)跢(引)悉(亲也于也一)萨嚩(一切)没驮(引)曩(佛有多声)跢(引)易南(引度也有导师义二)左哩也(二合引行也)曩也(修也)尾势(引)晒(引)数(入殊胜三)部(引)密(净地)播啰蜜跢(引到彼岸)速者(等四)摩罗(天魔)细(引)便演(二合军众)怛他(引如)婆蘖南(二合破五)舍(引)吉也(二合释迦也)僧呬(引)曩(师子)跢(引)易弩(引救世六)怛他(引)贺(如我)魔罗(魔)惹演(降)乞[口*栗](二合)怛嚩(二合引伏七)满拏[打-丁+監]历(曼荼罗)洛佉夜(引画)没药(二合)唅(我八)</p>
<p>地神持次第真言曰(金刚缚开掌。仰按习三七。覆按亦复然。即成坚牢地)</p>
<p>唵仆(引)欠</p>
<p>作坛真言曰</p>
<p>唵难驮难驮娜智娜智难驮婆哩(入)娑嚩(二合)贺(引)</p>
<p>洒净真言曰(定拳安腰侧。慧手散舒。风空相捻遍净洒身五处。次香华饮食衣服并结界)</p>
<p>曩莫三(去)满多没驮(引)南(引)(一)阿钵啰(二合)底娑(上)谜(二)誐誐曩娑(上)谜(三)三满多(引)弩(鼻音)蘖帝(引)(四)钵啰(二合)讫哩(二合)底尾秫弟(引)(五)达磨驮(引)睹尾戍(引)驮[寧*頁](六)娑嚩(二合)贺</p>
<p>　诸佛慈愍有情者　　唯愿存念于我等</p>
<p>　我今请白诸贤圣　　坚牢地神并眷属</p>
<p>　一切如来及佛子　　不舍悲愿悉降临</p>
<p>　我受此地求成就　　为作证明加护我　</p>
<p>持地真言曰(定拳如前相慧舒按于地)</p>
<p>曩莫三(去)满多没驮(引)南(引)(一)萨嚩怛他蘖多(引二)地瑟咤(二合)曩(引)地瑟耻(二合)帝(三)阿佐丽(四)尾么丽(五)娑么(二合)啰祢(平)(六)钵啰(二合)讫哩(二合)底钵哩输睇(七)娑嚩(二合)贺(引)</p>
<p>尔时薄伽梵。观察一切法界入法界俱舍。以如来奋迅平等庄严藏三昧。自身表化云遍。诸毛孔中出无量佛。以现法界无尽庄严故。以是真言行门。度无余众生界满足本愿。从众声门出随类音声。如其本性业生成就受用果报。显形诸色种种语言心所思念。而为说法。令一切众生皆得欢喜。展转加持已还入法界宫中。复告秘密主言。有造曼荼罗圣尊分位种子标帜。汝当谛听善思念之。五今演说优陀那曰(五种三昧耶。一本尊二真言三密印四三昧五种子)</p>
<p>　真言遍学者　　通达秘密坛</p>
<p>　如法为弟子　　烧尽一切罪</p>
<p>　寿命悉焚灭　　令彼不复生</p>
<p>　同于灰烬已　　彼寿命还复</p>
<p>　谓以字烧字　　因字而更生</p>
<p>　一切寿乃生　　清净遍无垢</p>
<p>　以十二支句　　而作于彼器</p>
<p>　如是三昧耶　　一切诸如来</p>
<p>　菩萨救世者　　及佛声闻众</p>
<p>　乃至诸世间　　平等不违逆</p>
<p>　解此平等誓　　秘密曼荼罗</p>
<p>　入一切法教　　诸坛得自在</p>
<p>　我身等同彼　　真言者亦然</p>
<p>　以不相异故　　说名三昧耶</p>
<p>　现前观啰字　　谓净光焰鬘</p>
<p>　赫如朝日晖　　念声真实义</p>
<p>　能除一切障　　解脱三毒垢</p>
<p>　诸法亦复然　　先自净心地</p>
<p>　复净道场地　　悉除众过患</p>
<p>　其相如虚空　　如金刚所持</p>
<p>　此地亦如是　　住本尊瑜伽</p>
<p>　加以五支字　　等引而运想</p>
<p>　即同牟尼尊　　阿字遍金色</p>
<p>　用作金刚轮　　加持于下体</p>
<p>　说名瑜伽座　　鑁字素月光</p>
<p>　于在雾聚中　　加持自脐上</p>
<p>　是名大悲水　　囕字初日晖</p>
<p>　彤赤在三角　　加持本心位</p>
<p>　是名智火光　　唅字劫灾焰</p>
<p>　黑色在风轮　　加持白毫际</p>
<p>　说名自在力　　佉字及空点</p>
<p>　想成一切色　　加持在顶上</p>
<p>　故名为大空　　五字以严身</p>
<p>　威德炬炽然　　灭除众罪业</p>
<p>　天魔为障者　　见赫奕金刚</p>
<p>　首中百光王　　心置无生句</p>
<p>　胸表离染字　　安立无垢眼</p>
<p>　观身同如来　　复念满足句　</p>
<p>曩莫三曼多没驮喃阿鑁览唅欠</p>
<font SIZE="2">
<p>　</p>
</font>
<p>　安立器世间　　空风最居下</p>
<p>　次观火水地　　是轮同金刚</p>
<p>　名大因陀罗　　光焰净金色</p>
<p>　普皆遍流出　　次应念持地</p>
<p>　而图众形像　</p>
<font SIZE="2">
<p>　</p>
</font>
<p>　尔时薄伽梵　　观察大众会</p>
<p>　告秘密主言　　有法界幖帜</p>
<p>　由是严身故　　生死中巡历</p>
<p>　于如来大会　　菩提幢幖帜</p>
<p>　诸天龙夜叉　　恭敬而授教</p>
<p>　初印佛三昧　　法界及法轮</p>
<p>　憩伽归命合　　屈风空轮加(甲侧)</p>
<p>　法螺虚心合　　风绞空轮上</p>
<p>　吉祥愿莲华　　金刚大慧印</p>
<p>　摩诃如来顶　　慧拳毫相藏</p>
<p>　瑜伽持钵相　　智慧手上舒</p>
<p>　名无畏施者　　下垂号满愿(掌外)</p>
<p>　慧拳舒火水(押空)　　智者成佛眼</p>
<p>　内缚风轮索　　心印舒火轮</p>
<p>　舒水如来脐　　前印风入月</p>
<p>　是名如来腰　　如次习真言　</p>
<p>大慧刀真言曰(金刚合掌亦云归命。刀喻利智以能除断为义。除恶见山峰如大山之峰撩乱甚多。烦恼亦尔。今此印能断害身见及俱生见六十二见等。此刀即大智或云定慧虚心合。能断截诸烦恼得无垢法身)</p>
<p>曩莫三曼多没驮(引)喃(引)(一)摩贺(引)朅伽尾啰惹(二)达摩珊捺啰(二合)奢迦娑诃惹(三)萨得迦(二合)野捺[口*栗](二合)瑟耻砌诺迦(四)怛他(引)蘖多尾目吃底(二合)儞(入)佐多(五)尾啰誐达磨儞(入)惹多吽(六)</p>
<p>大法螺真言曰(近口吹之如吹螺之状。左右旋转)</p>
<p>曩莫三曼多没驮喃暗(去。即得满一切善愿。宣说大法普得闻知。此是寂静涅槃印)</p>
<p>莲华座真言曰</p>
<p>曩莫三满多没驮喃阿(去。金刚座犹坐此故。诸佛从此生。印名吉祥座。金刚不坏阿生诸佛)</p>
<p>金刚大慧真言曰(五峰印)</p>
<p>曩莫三满多嚩日啰(二合)赧吽</p>
<p>如来顶真言曰(即同仁者诸佛身。顶印安顶。想佛入身中相好圆满)</p>
<p>曩莫三满多没驮喃吽吽(具三解脱义。初为因后为果。因是如来行果是佛也)</p>
<p>如来顶相真言曰(阿阇梨右手为拳。置于顶上加持。一切诸天神不能见顶相)</p>
<p>曩莫三曼多没驮喃誐(体)誐曩(引虚空无量)难多娑叵(二合)啰儜(普遍)尾秫驮(清净)达摩儞(入丁逸反)惹帝(法界生)娑嚩(二合)贺</p>
<p>毫相藏真言曰(慧拳置毫处。毫光遍十方。能满愿净戒因)</p>
<p>曩莫三曼多没驮喃阿(急呼)唅惹(入)</p>
<p>大钵真言曰(取袈裟手内角及搭肩之角。绕肘回入手中。令二角如双耳也。重于二手引上当脐。承钵之形同如来。持河沙诸佛幖帜之仪令非器众生堪为法器)</p>
<p>曩莫三曼多没驮喃婆(上急呼有。即三有也。以本不生故即离三有。而得如来真实之有。谓诸佛法身也)</p>
<p>施无畏真言曰(左手如前持衣二角。此印能除一切众生种种怖畏忧患即得皆息。亦除未来种种大可怖畏也)</p>
<p>曩莫三曼多没驮喃萨嚩他(引遍也)尔那尔那(胜义。尔那尔那而最为胜能胜彼也。初离异生烦恼。次离二乘烦恼重言)佩野曩奢那(除恐怖也)娑嚩(二合)贺</p>
<p>与愿满真言曰(持衣如前。掌外如施水)</p>
<p>曩莫三满多没驮喃嚩罗那(与也)嚩日啰(二合引金刚)怛么(二合)迦(我也身也。意云愿诸佛与我金刚身也。亦是受我大智之身即是满其所愿耳)娑嚩(二合)贺</p>
<p>悲生眼真言曰(地风押空背。反手三饰眼。成金篦除暗膜印。先右次左眼。以此秘密方便。能净眼根成就佛眼。得见如来深密境界也。肉眼见一切色。天眼见一切众生心。慧眼见一切众生诸根境界。法眼见一切法如实相。佛眼见十力出华严五十七)</p>
<p>曩莫三满多没驮喃誐誐曩(空也)嚩啰(愿也)落吃叉(二合)儜(一切相)迦噜拏(悲义)摩野(体义)怛他(引)蘖多(如来)作吃刍(二合眼也)娑嚩(二合)贺</p>
<p>如来索真言曰(此索从如来信解中生。犹信解力中示现种种形类。或作忿怒或为持明。大力势摄化有情)</p>
<p>曩莫三曼多没驮喃系系(呼召摄因有三昧义。呼成佛之因。此因本不生离因果相。令此因净而复果净也)摩贺播舍(大索也。离相之因是名大索)钵罗(二合)娑劳(普也)那哩也(二合如空也。大索广普无不遍也)萨埵(有情)驮睹(界有情界而摄)微谟诃迦(痴除)怛他蘖多(引如来)地目吃底(二合信解生。诸佛行菩萨道时。立大誓度一切众生。今以此因要成果若住解脱之乐不忆本誓即违本愿。此亦名痴。除此痴故使究竟恒作佛事也)儞(入生也)佐多娑嚩(二合)贺(能缚及破坏作障难者。从信解力生能现种种形。四摄度有情结除散乱风)</p>
<p>如来心真言曰(不易前指。申火相并微屈。能生大慧慈善深广大方便)</p>
<p>曩莫三曼多没驮喃枳攘(二合)怒(智也即诸佛之智。此智不从他得。还从佛心生也)嗢婆(二合)嚩(生也)娑嚩(二合)贺</p>
<p>如来脐真言曰(阿密[口*栗]甘露。甘露者智之别名。能除身心热恼。得而服之不老不死长寿之身。有心印微屈等)</p>
<p>曩莫三满多没驮喃阿没[口*栗](二合)都(甘露也除身心热恼也)嗢婆(二合)嚩(生)娑嚩(二合)贺</p>
<p>如来腰真言曰(慧手地水火风如前皆少屈成佛妙色身自性成圣智)</p>
<p>曩莫三满多没驮喃怛他(引)蘖多(引如来)三婆嚩(生)娑嚩(二合)贺</p>
<p>　藏印虚心合　　风屈空轮押</p>
<p>　地水轮微曲　　普光火内交</p>
<p>　空入风水散　　地轮竖相合</p>
<p>　甲印虚心合　　风幢加火背</p>
<p>　舌相二空入　　语门风水圆</p>
<p>　并空犹口形　　牙印风入掌(准前)</p>
<p>　辩说二风轮(准前印)　　火侧第三节</p>
<p>　空轮微摇动　　十力莲华合</p>
<p>　地空屈入月　　掌内节相合</p>
<p>　念处风捻空(准前印)　　开悟圆风甲</p>
<p>　地水空入掌　　普贤如意珠</p>
<p>　莲合风加火　　上节如宝形</p>
<p>　慈氏印准前　　屈风火轮下</p>
<p>　空献妙军持　</p>
<p>如来藏真言曰(除于二垢障悟佛清净身)</p>
<p>曩莫萨嚩怛他(引)蘖底弊蓝蓝(二除凡夫垢)[口*落][口*落](二除二乘垢)娑嚩(二合)贺</p>
<p>普光真言曰(亦圆光)</p>
<p>曩莫三曼多没驮喃入嚩(二合)攞(光)摩[口*履]儞(平鬘也以焰为鬘轮环不绝。名如来圆光)怛他(引)蘖多[口*栗]旨(体如来明白之光)娑嚩(二合)贺</p>
<p>如来甲真言曰(定慧虚心合。风持火轮侧。空离火如小麦许。如一生补处菩萨。要被此无上菩提甲。坐金刚座降一切魔军成于正觉。真言者要被此甲作于佛事)</p>
<p>曩莫三曼多没驮喃钵啰(二合)战拏嚩日啰(二合)入嚩(二合)攞(光)尾娑普(二合)啰(遍也)吽</p>
<p>如来舌相真言曰(得如来舌法音遍十方。常作如语不诳不惑不异语真实故常住)</p>
<p>曩莫三曼多没驮喃怛他蘖多(如来)尔诃嚩(二合舌也)萨底也(二合谛也)达磨(法)钵罗(二合)底瑟耻(二合)多(成就之实谛法体)娑嚩(二合)贺</p>
<p>如来语真言曰(谓此语从如来无量门巧慧而生)</p>
<p>曩莫三曼多没驮喃怛他蘖多摩诃(引)嚩吃怛啰(二合语也)尾湿嚩(二合)枳娘(二合)曩(种种巧智也)摩护那也(大广也)娑嚩(二合)贺</p>
<p>如来牙真言曰</p>
<p>曩莫三满多没驮喃怛他(引如)蘖多(来)能(去)瑟吒啰(三合牙也)啰娑啰娑(引味也味中上味)釳啰(二合)参钵啰(二合引)博迦(得也)萨嚩怛他(引)蘖多(如来)尾洒也(境界也)糁婆嚩(生也)娑嚩(二合)贺</p>
<p>如来辩说真言曰(由此印故处众无畏。为人演说正法。乃至一字中含无穷义。辩才不可穷尽也)</p>
<p>曩莫三曼多没驮喃阿振底也(二合不思议)那部(二合)多(奇特)路波嚩(引语之分段)三么哆(上普至也佛以一音演说法等)钵啰(二合)钵多(二合至也得也)尾输(上)驮(清净)娑嚩(二合)啰(言音也)娑嚩(二合)贺</p>
<p>如来持十力真言曰(由此智印能持如来十力支分也)</p>
<p>曩莫糁曼多没驮喃捺奢沫浪(十力身)誐达啰(持也)吽三髯娑嚩(二合)贺</p>
<p>如来念处真言曰</p>
<p>曩莫三满多没驮喃怛他(引)蘖多(如来)娑么[口*栗](三合)底(念)萨怛嚩(二合)系怛嚩(二合众生利益也)毗庾(二合)嗢蘖(二合)多(生也起也)誐誐曩三忙(虚空等生也)糁么(无等)娑嚩(二合)贺</p>
<p>一切法平等开悟真言曰</p>
<p>曩莫三曼多没驮喃萨嚩达么(一切法)三么多(平等)钵啰(二合)钵多(二合至也得也一切平等)怛他(引)蘖多(如来)弩蘖多(随同佛如是开悟)娑嚩(二合)贺(已上如来身会)</p>
<p>普贤菩萨如意珠真言曰(此菩萨所有三业普遍贤善。诸佛菩萨之所敬叹也)</p>
<p>曩莫糁满多没驮(引)喃(引)参么多弩蘖多(平等至也进去往也)尾啰惹(离尘垢障也)达么(法也)儞(入)社多(生也言无垢从法而生)摩贺摩贺(重言如天中天。诸菩萨等供养于佛。佛转供养普贤。菩萨身与三世佛等。天中天大供养中供养)娑嚩(二合)贺(菩提万行从兹生众愿满足故名珠也)</p>
<p>慈氏菩萨真言曰(住发生普遍大慈三昧。印同诸佛窣堵波)</p>
<p>曩莫三满多没驮(引)喃(引)阿(体)尔单(古云阿逸多其义无胜一切爱见烦恼及二乘等无有能胜)惹野(得胜于无胜中得胜)萨嚩萨怛嚩(二合一切众生也)奢野(性心性也谓先世所习诸根性欲)弩蘖多(知也能了知众生诸根性欲)娑嚩(二合)贺</p>
<p>时佛住甘露生三昧。说一切三世无阂力明妃真言曰(顶印与第二卷虚空眼妃同用)</p>
<p>怛儞也(二合)他(一)誐誐曩三谜(二)阿钵啰(二合)底(丁以反)三谜(三)萨嚩怛他(引)蘖多三么跢弩蘖帝(四)誐誐曩三么(五)嚩罗[口*落]乞叉(二合)奶(平)(六)娑嚩(二合)贺(引)</p>
<p>无能害力明妃真言曰(以梵夹印八遍从前定起更入无量胜三昧)</p>
<p>曩莫萨嚩怛他(引)蘖帝毗药(二合)萨嚩目契毗药(二合)阿三迷(三)钵啰(二合)谜(四)阿者隶(五)誐誐泥萨么(二合)啰奶(六)萨嚩怛啰(二合)弩蘖帝(七)娑嚩(二合)贺(引)(此明意。在警发诸佛令忆本誓然后调下彩色)</p>
<p>　严净佛国土　　奉事诸如来</p>
<p>　谛观香水海　</p>
<p>大海真言曰(二印相互相叉二空散舒右旋。是海水印。准前印右风甲押左风面。定之不动。即八功德水印)</p>
<p>唵尾摩噜娜地吽</p>
<p>金刚手持华(内五智印)</p>
<p>嚩(入茎)嚩日罗(二合)播抳(此大真言王印口授)</p>
<p>　以妙莲华王　　持于华藏界　</p>
<p>(口授此上印四道秘授)</p>
<p>　最初正觉等　　敷置曼荼罗</p>
<p>　密中之秘密　　大悲胎藏生</p>
<p>　及无量世间　　出世曼荼罗</p>
<p>　彼所有图像　　次第说当听</p>
<p>　四方普周匝　　一门及通道</p>
<p>　金刚印遍严　　中羯磨金刚</p>
<p>　其上大莲华　　妙色金刚茎</p>
<p>　八叶具须蕊　　众宝自庄严</p>
<p>　开敷含果实　　于彼大莲印</p>
<p>　大空点庄严　　十二支生句</p>
<p>　普遍华台中　　常出无量光</p>
<p>　百千众莲绕　　其上复观想</p>
<p>　大觉师子座　　宝王以严饰</p>
<p>　在大宫殿中　　宝柱皆行列</p>
<p>　遍有诸幢盖　　珠鬘等交络</p>
<p>　垂悬妙宝衣　　周匝香华云</p>
<p>　及与众宝云　　普雨杂华等</p>
<p>　缤纷以严地　　谐韵有爱声</p>
<p>　而奏诸音乐　　宫中想净妙</p>
<p>　贤瓶与阏伽　　宝树王开敷</p>
<p>　照以摩尼灯　　三昧总持地</p>
<p>　自在之婇女　　佛波罗蜜等</p>
<p>　菩提妙严华　　方便作众伎</p>
<p>　歌咏妙法音　　供养诸如来</p>
<p>　以我功德力　　如来加持力</p>
<p>　及以法界力　　普供养而住(普印)</p>
<p>　结大轮坛印　　次众色界道　</p>
<p>啰(白色中)囕(赤色幢)迦(黄色华)么(青色弥)诃(黑色音界道金刚大慧印二)</p>
<p>　观彼中胎内(诸尊种子一一分明安布先想圆光)</p>
<p>　普光净月轮　　阿字置其中</p>
<p>　次当转阿字　　成大日牟尼</p>
<p>　清净离诸垢　　妙色超三界</p>
<p>　绡縠严身服　　宝冠绀发垂</p>
<p>　寂然三昧地　　辉焰过众电</p>
<p>　犹如净镜内　　幽邃现真容</p>
<p>　喜怒显形色　　操持与愿等</p>
<p>　正受相应身　　明了心无乱</p>
<p>　无相净法体　　应愿济群生</p>
<p>　以八曼荼罗　　眷属自围绕</p>
<p>　次东遍知印　　北方观自在</p>
<p>　南置金刚手　　依涅哩底方</p>
<p>　不动如来使　　风方胜三世</p>
<p>　四方四大护　　初门释迦文</p>
<p>　第三妙吉祥　　南方除盖障</p>
<p>　胜方地藏尊　　龙方虚空藏</p>
<p>　苏悉地眷属　　护世威德天</p>
<p>　次第而分布　　次应执香炉　</p>
<p>净治真言曰</p>
<p>唵(引)苏悉地羯哩入缚(二合)里多(上)曩南(去)多(上)谟(上)啰多(二合上)曳入缚(二合)罗满驮满驮贺曩贺曩吽泮吒(半音)</p>
<p>　不动大明王　　去垢令清净</p>
<p>　辟除使光显　　及护身结界　</p>
<p>彼真言曰(如来谓息一切障故。住火生三昧说摧大障者真言。谓行人从初发菩提心守护增长。至令成佛果终不退失。不堕在非道中)阿左罗曩(引)他</p>
<p>曩莫三曼多嚩日啰赧战拏(极恶谓暴恶也又甚暴恶也)摩贺路洒儜(大忿怒也)娑破(二合)吒也(破坏也)吽(恐怖也)怛啰(二合)迦(坚固也)悍(引)[牟*含](引二字种子也)</p>
<p>　次以印真言　　而请召众圣</p>
<p>　诸佛菩萨说　　依本誓而来</p>
<p>　定慧内成拳　　慧风屈如钩</p>
<p>　随召而赴集(灌顶时以此钩印引行者入门)　</p>
<p>真言曰(此钩印能召十方诸佛菩萨。集会道场满足十地位。况余八部未生善心者。而不来至耶。能招诸佛大功德海。悉满一切如来功德。普召一切众生。亦令得此道也)</p>
<p>曩莫三满多没驮(引)喃(一)阿(去急呼)萨嚩怛啰(二合一切所害身)钵啰(二合)底诃谛(二)怛佗蘖党(如来)矩奢(钩三)冒地浙哩也(二合菩提行)钵哩布啰迦(四)娑嚩(二合)贺(七遍索锁铃除障不动)</p>
<p>　次示三昧耶　　速满无上愿</p>
<p>　令本真言主　　诸明欢喜故</p>
<p>　次执金刚杵　　抽掷振金铃</p>
<p>　所献阏伽水　　如法已加持</p>
<p>　奉诸善逝者　　用浴无垢身</p>
<p>　先右后左膝　　至额三奉献</p>
<p>　次当净一切　　佛口所生子</p>
<p>　(不动尊加持二十五遍。莲合风绞火。空持风下节)　</p>
<p>真言曰(变成宝净香水海　底布金沙八德盈　想浴众圣净无垢　大悲胎藏大智海　能洗众尘证法身)</p>
<p>曩莫三满多没驮(引)喃(引)誐誐曩(虚空)三摩(引等)三摩(引无等)娑嚩(二合)贺(引)</p>
<p>次奉华座真言曰(加护不动偈曰)</p>
<p>曩莫三满多没驮(引)喃(引)阿(引)</p>
<p>　佉字大空点　　而置于顶上</p>
<p>　转身作萨埵　　金刚种子心</p>
<p>　遍布诸支分　　诸法离言说</p>
<p>　以具印真言　　即同执金刚　</p>
<p>彼真言曰(五股三股)</p>
<p>曩莫三曼多嚩日啰(二合)赧(一)战拏摩诃噜洒拏(平)(二)吽</p>
<p>　遍身被服甲</p>
<p>　次应一心作　　摧伏诸魔印</p>
<p>　真语共相应　　慧拳舒风轮</p>
<p>　加于白毫际　　如毗俱胝形</p>
<p>　才结是法故　　当观遍此地</p>
<p>　金刚炽焰光　　能除极猛利</p>
<p>　无量天魔军　　及余为障者</p>
<p>　必定皆退散(左拳安腰)　</p>
<p>怖魔真言曰(面如忿怒心住一境。能现如来威猛大势之力。能满一切众生所愿。如来菩提树下以此印摧伏诸魔)</p>
<p>曩莫三满多没驮(引)喃(引)(一)摩诃(引)沫罗(二合大力)嚩底(二)捺奢嚩路(十力)嗢婆(二合)吠(平持也三)摩诃(引)昧怛哩也(三合大慈)毗庾(二合)嗢蘖(二合)底(发生四)娑嚩(二合)贺(引)</p>
<p>　次用难堪忍　　密印明结护</p>
<p>　藏印散水轮　　旋转指十方</p>
<p>　是名结大界　　用持十方国</p>
<p>　能令悉坚住　　是故三世事</p>
<p>　悉能普护之　　威猛无能睹　</p>
<p>大界真言曰(谓初发大菩提心乃至成佛。不令间断不退菩提。即大界义也)</p>
<p>曩莫三曼多没驮(引)喃(引)萨嚩怛罗(二合)弩蘖帝(一切方处谓十方皆须遍结)满驮野(结)徙瞒(界)么诃三摩野(大三昧耶)涅啰者(二合)帝(从生也)娑么(二合)啰奶(忆念)阿钵啰(二合)底诃帝(无有能害亦云无碍无坏)驮迦驮迦(光威由光威故成界)折啰折啰(遍往十方结界)满驮满驮(结)捺奢(十)儞以(二合)膻(方)萨嚩怛他蘖多(一切如来)弩枳惹(二合)帝(教)钵啰(二合)嚩啰(所证)达么(法)腊驮(获也得也)尾惹曳(无能胜)婆(真言主)誐嚩底(世尊)尾矩[口*履](除也能除垢也)尾矩[口*(隸-木+上)](前句除有相垢后句除离相之垢)丽(种子)鲁补哩(宫)娑嚩(二)贺(引)</p>
<p>第二略说真言(归命一切圣凡不合越此界。若故同前越者犯三昧耶。决定不安圣众张罸。越圣言誓故)</p>
<p>丽鲁补哩尾矩[口*履]尾矩隶娑嚩(二合)贺</p>
<p>　四方四大护　　无畏坏诸怖</p>
<p>　难降伏护者　　无堪忍普护</p>
<p>　大界火内交　　散舒二风轮</p>
<p>　法幢高峰观　　哀愍无余众</p>
<p>　帝释方华台　　嚩字光转成</p>
<p>　无畏结护者　　金色妙白衣</p>
<p>　面现少忿怒　　手持于檀荼</p>
<p>　夜叉方博字　　坏诸怖结护</p>
<p>　素衣洁白色　　手持于朅伽</p>
<p>　龙方观索字　　转成难降伏</p>
<p>　色如无忧华　　朱衣现微笑</p>
<p>　而观于众会　　焰魔方唅欠</p>
<p>　成无胜结护　　黑色玄服衣</p>
<p>　毗俱眉浪文　　首戴发髻冠</p>
<p>　光照众生界　　手持檀荼印</p>
<p>　及一切眷属　　皆坐白莲华</p>
<p>　真言及密印　　如前已开示</p>
<p>　门门二守护　　无能三昧拳</p>
<p>　举翼轮开敷　　智拳心舒风</p>
<p>　犹如相拟势　　相对举慧拳</p>
<p>　状如相击势(右拳也)　</p>
<p>不可越守护(赤白色作极忿怒形)真言曰(此二守护威猛炽盛故。如百千日无敢视者。常在如来内门而奉教命一切魔不能娆乱)</p>
<p>曩莫三满多嚩日啰(二合)赧讷啰驮(二合)[口*履]洒(二合此是名即不可视越义难降伏也)摩贺[口*路]洒拏(大忿怒也)佉(种子)捺野(吃也一切烦恼食也)萨鑁娑怛(二合)他(引)蘖多(一切如来)然(教敕)矩噜(作也令行如来教敕也)娑嚩(二合)贺</p>
<p>相向守护真言曰(与难胜相对挟门。故为名色准前)</p>
<p>曩莫三满多嚩日啰(二合)赧系(呼名)阿鼻目佉(引相对也)摩贺(大)钵啰(二合极也)战拏(大极忿怒暴恶也)佉(一切善生种)那野(食吃也)紧旨啰也徙(可不速也)三摩野(如前本誓)摩弩娑么(二合)啰(忆念也本于一切如来前立誓。啖一切烦恼。今何不忆本所愿急速作之也)娑嚩(二合)贺</p>
<p>涂香真言曰(此供养以前更奉献水（出次第及释中）奉食有四种说。佛菩萨金刚诸天)</p>
<p>曩莫糁满多没驮(引)喃(引)尾(真言体)输驮(净)誐度(涂香)纳婆(二合)嚩(发生)娑嚩(二合)贺</p>
<p>华鬘真言曰(相叉印莲掌置额。右旋转遍法界。开现众华王万德皆圆满)</p>
<p>曩莫糁满多没驮(引)喃(引)摩贺(引)妹(真言体心义)怛哩也(三合大慈)毗廋(二合)讷蘖帝(生)娑嚩(二合)贺</p>
<p>焚香真言曰(地水火相背。二风侧相合。空捻风轮侧。水火四轮上节开。额前旋转如香云)</p>
<p>曩莫三满多没驮(引)喃(引)达(体)摩(法)驮怛嚩(二合界)弩蘖帝(随义遍至)娑嚩(二合)贺</p>
<p>饮食真言曰(密合。法喜禅悦食能开甘露门。常以妙供献诸佛。下及神鬼悉皆通。饮食施福田世世令丰足)</p>
<p>曩莫糁满多没驮(引)喃(引)阿啰啰(不可乐闻声不善声)迦啰啰(止前不善声。是恬怕寂义。正以法喜禅悦为食)末邻(上)捺娜弭(西方享祭之食)沬邻捺祢(受我食已还我妙食)摩贺沫沥(广大丰美)娑嚩(二合)贺</p>
<p>灯明真言曰</p>
<p>曩莫糁满多没驮(引)喃(引)怛(体也)佗(引)蘖多(引如来也)啰[口*旨](二合焰明也)娑叵(二合)啰儜(普遍)嚩婆(引)娑曩(诸暗)誐誐猱那哩也(二合无限量等虚空)娑嚩(二合)贺</p>
<p>虚空藏菩萨普供养真言曰</p>
<p>曩莫萨嚩怛佗蘖帝(归命一切如来)[口*驃](等也)尾湿嚩(二合是种种门义巧义)目契弊(门等)萨嚩他(一切)欠(一切智空种)呜娜蘖帝(生也)娑颇(二合)啰系[牟*含](普遍)誐誐娜剑(平引虚空)娑嚩(二合)贺(于印上想一宝莲华。上想普通种子字。亦从此字流种种供养。流出作金色)</p>
<p>　毗卢遮那位　　及行者所居</p>
<p>　海会刹尘众　　眷属自围绕</p>
<p>　次以清雅音　　赞佛功德海</p>
<p>　法身法界体　　诸佛功德海</p>
<p>　应以清雅音　　歌咏而赞曰　</p>
<p>萨嚩尾也(二合)比婆(去)嚩讫啰(二合)讫哩(二合)也(一切善生种)素蘖哆地(引)钵帝尔(而以反)曩(妙用体无碍)怛[口*賴](二合)驮睹迦摩诃攞(引)佐(三界如大王)尾噜左曩曩谟(引)娑睹(二合)谛(遍照我顶礼)</p>
<p>成就菩提报身赞曰</p>
<p>阿难多摩(引)毕跢(引)娑虞(上)娜者蓝(引)(一)曩莫三摩娑瞻(二合)素蘖耽怛啰(二合)迦攞沓(引)摩贺摩贺(引)难帝摩贺摩贺纥哩(二合)沓(引)(三)摩贺摩贺(引)拽野摩贺摩贺(引)阿怛么(二合)喃(引四)</p>
<p>金刚应身赞曰</p>
<p>嚩每迦旨啰娑跢擗曩[寧*頁]素多曩娑怛鑁(三合)跛晒迦贺娑多(二合)鼻哩(二合)俱胝(二合)穆佉髻迦罗(引)乞忏(二合)悉底哩野(四合)地尾罽(引)尔娜嚩哩(引)钵啰(二合)底僧娑睹(二合)多(引)娑怛鑁(三合三)阿(引)哩擿曩么弥野(二合)阿者攞制吒(去)喃(引)地(上)焰(四)</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
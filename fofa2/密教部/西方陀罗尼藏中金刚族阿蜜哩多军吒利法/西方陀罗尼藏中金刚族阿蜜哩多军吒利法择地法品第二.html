<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>军荼利择地法品第二</p>
<p>复次说成就坛法地者。先须能拣择其地。须近清净河边。或二河相合处。于沙坦上。或近池边。或山林阿练若处空闲林中。或空闲天祀中。或尸陀林中。或寺中。或舍利塔前。或于饶众花处。取有好鸟作声令人乐闻者。其处亦中。及有鹿群住处亦得。其林中若有鹰鹞者。老乌鸱枭[(漢-夫+土)*鳥]获野鹊角鸱野狐如是等诸禽兽住处即不中用。所近河边。其河须有清水满流池中。须有清水溢岸。或海漘边诸佛所赞叹处亦得。先有圣迹处亦得。若得此地。其法速成。然后橛地去其瓦砾塼骨石毛发炭。若见其中有臭泥粪屎坑陷古墓。若见此等亦不中用。若无此等。取好黄土竖筑使平。若撩理地时有恶相来见亦不中用。有好相来取。二相不来亦取。四方有好鸟赤由如火色者看在树上坐。若是好美花果树上坐生枝即吉令法成就。仍作声吉坐干枯诸恶树上住者。及其树处孔不中其处不中。其鸟来若作怖畏若作恶声亦不中用。若作降怨法。得如上恶处作其法速成。若作吉祥法。得如上好处即得成就。复次更说。若野干[薰*鳥]获棘针沙堆恶处。作一切降怨法总得。若有大虫师子白象作吉祥法则好。若风太急。若作恶声令人怖畏。烟雾雹子恶风雨黑尘。如此处即作恶法时用。若有东南风西北风。作吉祥法不得吉。如是作者不吉。咒者应善思惟作之</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
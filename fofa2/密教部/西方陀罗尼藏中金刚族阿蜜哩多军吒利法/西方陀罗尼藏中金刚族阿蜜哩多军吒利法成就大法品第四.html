<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>军荼利成就大法品第四</p>
<p>复次说成就最上大坛法者。取阿练若净处。或舍利塔前。或寺中门内。作坛高四指。香水泥涂地散花。烧柘木燃火。取稻谷花和蜜酪白芥子。用军荼利心咒一咒一烧。满一千八遍。即一切国土得安稳。一切恶星变怪即得消灭能利益一切众生</p>
<p>又法。欲利益一切众生者。一轮坛。其坛中安置一轮。或用金作。或用铁银作。诵咒及至轮动。手执行手把入阵。天神亦不敢。当得大富贵国王恭敬。若不动转。即馺馺诵咒。乃至烟出手执得啰阇位。破一切怨敌。养育万民。有大威德。亦有大力。多有智惠。若不用烟法者。更诵乃至火焰出。手执即飞腾虚空。得咒仙中王。如是剑三戟叉金刚杵等。并亦如是作。即得成就此是最上法</p>
<p>又法。欲得多闻最上智惠聪明者。取好菖蒲。于其坛中安置。诵咒及得三相现转动。即吃得闻持。多有威德足辩才。一切人见皆得敬重。一日诵一千。若不取烟相者。更乃至火焰出。取吃即彼隐形。随意所去。得隐形仙中王。以三宝力故。得成就此等最上成就法</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
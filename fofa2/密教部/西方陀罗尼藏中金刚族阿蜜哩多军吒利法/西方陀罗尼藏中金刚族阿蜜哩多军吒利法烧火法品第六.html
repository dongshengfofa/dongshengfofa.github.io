<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>军荼利烧火法品第六</p>
<p>那谟摩呵跋折啰弊逻嚩卢跛耶多侄他唵阿蜜多军荼利唬吽唬吽悉殿都曼多啰跛那莎嚩呵</p>
<p>此咒是烧火法咒。能灭一切厄。大拥护众生。令众生安稳</p>
<p>又法。欲得安稳者。取桑构木。并得长十二指。咒一遍。取苏蜜相和。点木两头。一咒一掷。称彼人名。掷火中烧。满一千八遍。即得安稳</p>
<p>又法。若欲得富贵者。取桑及一切种子相和。一咒一烧。满一千八遍。即得富贵。此法通一切人用</p>
<p>又法。若欲得遣人敬爱者。取白檀香。一咒一烧。满一千八遍。即得人一切人爱敬</p>
<p>又法。若欲得人怖畏者。取沉香。一咒一烧。满一千八遍。即得和颜悦色</p>
<p>又法。若欲得富贵分相。取莲华。一咒一烧。一千八遍。即得富饶</p>
<p>又法。若欲得富贵金银财增长。取小指木燃火。取金末银末和苏烧。即得富贵。一切人皆怖有威德。即得一切财宝</p>
<p>又法。若欲得治一切虐鬼颠鬼。取乌麻和白芥子烧。即除差</p>
<p>又法。若欲得除一切雹子。取石榴枝。咒之满一百八遍。即朾空中。应时即除</p>
<p>又法。欲得治恶龙。取佉地罗或紫檀长十二指。作跋折罗。欲得最上好者。用铁或鋀石或赤铜或银。如已上者。但取一色。即得不假尔许。为拥护咒师身故。为摧伏恶龙鬼神等用</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
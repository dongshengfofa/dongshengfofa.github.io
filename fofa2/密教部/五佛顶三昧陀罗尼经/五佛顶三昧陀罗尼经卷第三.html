<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>五佛顶三昧陀罗尼经卷第三</p>
<p>　　　　大唐天竺三藏菩提流志奉　诏译</p>
<p>　　五顶王密印品第八</p>
<p>尔时释迦牟尼佛。告斯会众。汝善男子等。应当受持我诸如来出现三摩地无量无数大勇猛力。一切如来安住咒身。一切如来真实种族无量无边未曾有法。无量威德出生流布大印及咒。是中能生一切菩提。能破俱胝一切魔军。能摄一切诸大菩萨大雄力者。能令一切可畏有情生大慈心。善男子等我今略说一切办事业大印。尔时金刚密迹主。合掌恭敬白佛言世尊。愿垂说示一切如来流布威德大印及咒。为当利益一切有情。以少功绩遂即成证。是时世尊告金刚密迹言。汝当谛听静思念之。我今为汝分别解释</p>
<p>即先轮结一切如来心精进印</p>
<p>以左右手八指。右押左相叉入掌。急合握拳。以二大指相并平伸。押右头指中节上。勿使头屈。印咒曰</p>
<p>娜莫萨嚩勃驮菩地萨埵南阿(去)弭啰虎吽(二合)淹(丘淹反)</p>
<p>若以二大拇指。双上下来去一切。则名启召如来种族印。印咒曰</p>
<p>唵尔旅职(而职反)</p>
<p>是二印咒。名如来最精进心。力能度脱一切地狱饿鬼畜生。亦能助成一切如来功绩业事。摄诸菩萨帝释梵王伊首罗天焰魔王水天毗沙门天。乃至十地大自在菩萨摩诃萨等</p>
<p>　　观世音菩萨种族印咒之二</p>
<p>准前心印。唯改左大母指。屈入掌中。握右头指。右大母指依前定伸。印咒曰</p>
<p>唵阿(去)嚧力</p>
<p>若以右大母指头上下来去。则名请召观音种族印</p>
<p>　　金刚种族印咒之三</p>
<p>准前心印。当改左大母指。如前伸。押其右大母指。屈入掌中。握左头指头。左大母指依前定伸。印咒曰</p>
<p>唵拔折啰侄(丁一反)力</p>
<p>若以左大母指头上下来去。则名请召金刚种族印</p>
<p>　　轮王印咒之四</p>
<p>先当合掌。以左右二无名指二小指。右押左相叉入掌中。其二中指直竖伸。各屈第一节头相拄。其二大母指相并入掌平伸。又以二头指平屈。押二大指甲背上头相拄。此顶轮王根本大印。乃是过去殑伽沙等一切如来。已皆共说持。未来一切如来当共说持。现在一切如来今共说持。为欲摄诸有情故。令共说持。智者所在处授结此印。一切妒恶障碍毗那夜迦悉不亲近。密迹此顶轮王根本印。一切诸佛住百千俱胝殑伽沙劫。赞说此印功德神力。亦不能尽。复以种种言辞譬喻。说是大印亦不能尽。若当智者结持此印。诵顶轮王咒。即常不为俱胝百千魔魔族而作恼乱。是人却后百千俱胝大劫不坠恶道。何以故是人所得福蕴功德故。我于百千俱胝大劫。说亦不尽。此大顶轮王咒。若当有人以一净心常诵持者。所得念力慧力智力。于百千俱胝劫。所寿生处常不退失。金刚密迹首。何以故如是大印。有大威德无量力故。印咒曰</p>
<p>娜谟皤伽嚩底阿跛罗(上)底[可*欠]妒瑟抳沙野唵怛他伽都瑟抳沙阿娜嚩路枳多姥[束*犬]驮斫讫(二合)啰靺啰底虎吽(二合)入嚩攞入嚩攞驮哿驮哿度那度那弭度那弭度那怛啰(上二合)縒野摩罗野[(刀/又)*頁](乌骨反)娑那野[可*欠]那[可*欠]那畔惹畔惹暗暗恶恶各各补弄(二合)企抳补弄(二合)企抳军挐里[寧*頁]阿播啰(上)尔哆塞怛啰(二合)驮哩腻(尼至反)虎[合*牛]</p>
<p>　　高顶王印咒之五</p>
<p>先以左右二无名指二小指。右押左相叉入掌中。次以二中指直竖头相拄。其二大母指相并伸。押二无名指中节上。又以二头指。当中指侧中节上。屈头相拄。印咒曰</p>
<p>唵入嚩攞捻(奴邑反)弭(二合)捻瓢(并遥反)伽睹邬(二合)瑟抳沙(去)度那度那虎吽</p>
<p>　　白伞盖顶王印咒之六</p>
<p>准前高顶王印。唯当改二中指。微屈第一节。平头相拄。次开二头指。头相去半寸。印咒曰</p>
<p>唵么么么虎[合*牛]溺(儞益反)</p>
<p>　　光聚顶印咒之七(一名金轮印咒)</p>
<p>准前高顶王。唯改二头指。磔开直竖伸头。各去中指头一寸二分许。印咒曰</p>
<p>唵怛他伽都瑟抳沙娜嚩路抧哆姥[束*犬](卢骨反)驮帝孺啰始虎[合*牛]入嚩啰入嚩啰驮哿驮哿捺啰弭捺啰儭那频那虎吽泮莎嚩诃</p>
<p>重一印。准顶轮王印。唯改左右无名指。各直伸竖。其二大指屈。押二小指甲侧。其二中指二头指。并屈头相拄如半月</p>
<p>是一法印。亦名顶轮王坛轮。结作法印八也</p>
<p>　　次胜顶王印咒之九</p>
<p>准前白伞顶印。唯改二头指于中指第一节下。平屈头相拄。又印准光聚顶印。改二头指。二中指上节背上侧文。印咒曰</p>
<p>唵惹喻瑟抳沙入嚩攞入嚩攞畔驮畔驮娜么娜么[口*者*見]噜[合*牛][口*者*見]噜[合*牛](三合)[口*者*見]噜[合*牛]臛(乎各反)[可*欠]曩虎[合*牛](二合)</p>
<p>　　准前顶王印同即是转法轮印之十</p>
<p>又以左右二小指。平屈头相拄。次以二无名指各屈入掌中。其二中指各微屈。竖头相拄。其二头指当中指中节侧上头相拄。其二大指各押二无名指上。开二掌腕相去四寸许。是一法印能转十二行相法轮灭诸垢障</p>
<p>　　如来雹摧烦恼印之十一</p>
<p>准顶轮王印。唯改左右二头指。[打-丁+必]在二中指背后头相拄。是一印亦名坐印亦名顶轮王坛印</p>
<p>复告金刚密迹主是五大印。名一切如来顶轮王种族王印大印。一名高顶王印。二名白伞盖顶王印。三名光聚顶王印。四名转法轮印。五名雹摧烦恼印。是印等名大顶王印</p>
<p>　　如来心印咒之十二</p>
<p>准前第一如来心印。唯改二大母指。双屈入掌中。是一法印名如来心大精进印。咒者若常轮结是印。诵顶轮王咒印。一咒一印心上。满七遍。则能摧灭过去一切根本重罪。常以是印作一切法成就处。加被自身及护咒神身能令神现。印咒曰</p>
<p>娜莫三曼多勃驮南唵愚娜[口*禮]尾啰(上)莎诃</p>
<p>是一法咒。功力同前第一印咒。于作法处互用亦得。是咒有大威猛力故</p>
<p>　　一切顶王使役之印咒之十三</p>
<p>合掌八指屈头相拄。虚掌内。二大指并直申。先合掌当心大虚掌内。当以左右八指。各平屈头相拄。其八指头各相去三分许。是二大指相去三分。平直竖伸。印咒曰</p>
<p>娜莫三曼多勃驮南唵啅噜噜畔驮莎诃</p>
<p>是法咒印。亦能成办一切事业。自护护他结修诸法无障恼故</p>
<p>　　如来锡杖印咒之十四</p>
<p>先以右手大母指。横屈入掌。以头指中指无名指小指。急握作拳。屈肘掌当前平申。其左手把袈裟角。出头四寸。亦屈肘当前平申。印咒曰</p>
<p>娜莫三曼多勃驮南唵度那(奴个反)咨驮啰拏虎[合*牛]</p>
<p>是法咒若遇诸恶一切有情。则结是印用拥护身</p>
<p>　　如来钵印咒之十五</p>
<p>先以右手当心仰掌。次以左手覆合右手掌上。其左小指头。与右大指头相拄。其右大指头。与左小指头相拄。印咒</p>
<p>娜莫三曼多勃驮南唵路迦播罗地瑟耻多驮啰野驮啰野(药可反)摩诃那皤(去)嚩勃驮播怛啰(二合)莎诃</p>
<p>是法印咒。具大精进。常为一切如来神力而加护之。当结是印并诵此咒。一一遍终称忆地狱饿鬼有情满百八遍。则得地狱一切饿鬼饱食诸食。若旷野行亦结此印并诵是咒。则得旷野一切鬼神不相娆故</p>
<p>　　如来相好印咒之十六</p>
<p>先以左右二中指二无名指二小指。右押左相叉入掌。各搏掌。直申其二头指。侧相拄。是二大指各搏头指侧上。以印到垂仰掌置于额上。二头指头正当眉间。印咒曰</p>
<p>娜莫萨嚩怛他加底瓢阿啰褐弊(毗药反)三藐三勃睇弊醯醯畔驮畔驮底瑟侘底瑟侘驮啰野驮啰野儞[口*論]驮儞[口*論]度(引)[束*犬]拏么抳莎诃</p>
<p>是法咒印名大丈夫相好。若有人能轮结此印。则速成就一切悉地具大威德。若以印印顶。即名如来顶印。若以印印鼻。即名如来鼻印。顶鼻印咒曰</p>
<p>娜莫三曼多勃驮南唵缢(鸟异反)哩抳(上声)虎[合*牛]泮莎诃</p>
<p>是如来顶鼻印。常结护身当向百千俱胝大劫。不患鼻顶等病</p>
<p>　　次如来眼印咒之十七</p>
<p>先以二手合掌。以二大指双屈入掌。次以二头指各屈头第一节。押二中指侧中节上。其二头指头相去一寸。是如来眼印。于顶轮王坛清净轮结。能作大益灭诸重罪。成进顶王咒者悉地。若已过世百千俱胝劫所修功德。以印威力尽悉摄来积集功德蕴。印咒曰</p>
<p>娜莫萨嚩怛他伽底瓢阿啰褐弊(毗药反)三藐三勃睇弊唵噜噜塞普噜入嚩攞底瑟侘悉驮路者泥萨嚩喇他娑驮宁莎嚩诃</p>
<p>金刚密迹主。此如来眼大明王咒。是十俱胝佛同共宣说。我于往昔为菩提时。于是十俱胝佛前受得斯咒。若当咒者以一精心诵持是咒。则得一切菩萨咒神悉现在前。一切金刚种族咒法亦皆成就。是故密迹。持五顶王咒者。应先每诵斯咒七遍或三七遍。是大明王咒。如来今为一切有情得大安乐故说。咒者若遇暴恶性人。咒手摩面默诵斯咒。对共论说义理。得彼熙喜。亦能摧伏一切魑魅魍魉恶鬼神等。密迹主若人持顶轮王咒。一所祈法二所祈法不成证者。则以加此大明咒王。齐等双诵满二十万遍。决定成就顶轮王咒最上悉地若未经是一二作法。而双诵者。则加损殃持咒者身</p>
<p>　　次如来眉间印咒之十八</p>
<p>准如来眼印。唯改二头指。各当中指背上节。头离中指节一分许。印咒曰</p>
<p>娜莫三曼多勃驮南纥[口*履](二合)虎吽(二合)</p>
<p>此如来眉间毫相印咒。是一切如来已所宣说。我今亦说。轮此印时。大自在天俱摩罗大俟呬野天等皆不娆恼。何况诸小魑魅鬼神。而能恼耶</p>
<p>　　次如来口印咒之十九</p>
<p>准如来心印。唯改二大母指。并胛申。等屈头节。去右头指侧二麦颗间。以印置于面门。是二大指背头节。正当唇间。印咒曰</p>
<p>娜莫三曼多勃驮南抧[口*履]抧[口*履]虎[合*牛]</p>
<p>是一印咒有大焰炬。能速助办一切事业。咒者若常轮结斯印当口间着诵此。口咒二三七遍。复诵顶轮王咒者。以印咒力。三界人天见闻语论。悉皆敬爱。是故此人应常和雅真软法语。是人当于百千俱胝劫不患口疾。是大自在天毗瑟努天。及诸天龙八部鬼神。闻此人语悉皆敬伏。况余诸小魑魅鬼神</p>
<p>　　难胜奋怒王印咒之二十</p>
<p>当以右膝着地。左脚屈膝蹈地。作欲起向前鏺(里证反)身势仰面努目。邪视左边。当以右臂及手指等。右边向后。侧臂邪紧急。努臂似向地势。其五指散磔开。手掌似覆似侧。次以左臂左边向后。抬紧急努屈臂手向上。其五指似散。竖努磔开。掌面向前。结是印时。发大怒声。称虎吽字三七声者。随所障罪则皆破灭。欲界魔王及魔军将悉皆摧碎。我昔初诣熙连禅河沐浴身已趣此菩提树下。坐金刚座。是时当有无量百千俱胝魔众。各持种种恶秽怒相。娆恼我时。难胜奋怒忽于我前。从地踊出示女状相。嗔结斯印摧诸魔众。种种怖相一时散灭。无能恼者。当是夜中欲明晓时。即证通无上正智。观见世间一切沙门婆罗门无有证者。摧魔印咒曰</p>
<p>娜莫三曼多勃驮南唵虎鲁虎鲁战拏(尼女反)里摩蹬倪莎诃</p>
<p>金刚密迹。此难胜奋怒王咒。是我所说。若当咒者遇大恶怖鬼等处。欲护身结界造修法者。则勤精进持。结此印诵以斯咒。趣修此法则无障恼。速成就故</p>
<p>　　次如来槊印咒之二十一</p>
<p>端身结加趺坐。以左臂手仰掌。横屈申正当脐下。其四指相着直申。是大母指微屈直申。抟着头指根侧。次以右手大母指与头指头相捻。其中指无名指小指相着。并申微少似屈。是大母指头指头与右手小指头相拄。是一法印。智者常轮持结者。现于此生于当寿生。永不退失信进慧力如来行力。得诸如来而加护念。印咒曰</p>
<p>娜莫三曼多勃驮南唵弭惹(如者反)曳摩诃铄底没驮[口*履]虎[合*牛](二合)泮吒弭惹以儞泮吒忙伽犁泮吒莎诃</p>
<p>是一法咒。每日三时诵以三七遍。速于三界得无障碍。胜成就故</p>
<p>　　次如来脐印咒之二十二</p>
<p>准如来槊印。唯改右手大母指头指头。去离左小指头。一麦颗间。是一法印亦名诸佛大力雄印。智者若常忆持轮结并诵脐咒。则得销除一日二日虐病。痿黄之病肠头痛病及诸等病。又得一切灾障自然殄灭。当寿福命安隐丰乐。印咒曰</p>
<p>娜莫三曼多勃驮南唵　纸置纸置莎诃</p>
<p>是一法咒。能现如来种种色类不可思议神通变化。诱引有情</p>
<p>　　次如来甲印咒之二十三</p>
<p>当以右手大母指。横屈掌中。以头指中指无名指小指。急握大指作拳</p>
<p>是一法印名诸一切顶王心印。智者若常以印印顶项左右肩膊及。印心上得大威力。咒者精勤持修于法。若无斯印则无庄饰。如形裸陋。如国无主如屋无人。如食无盐如池枯涸。如地空无丛林花草。如事火外道婆罗门。无法可依。如王乘车无控御者。咒者如是虽复精勤。若无甲印则为魔娆无所成效。印咒曰</p>
<p>娜莫三曼多勃驮南　唵部(引)入缚(二合)攞虎[合*牛]</p>
<p>是一法咒名如来金刚句三摩地。常用护身如王被甲严加器杖。则不怖畏恶贼兵众。如此咒者亦复如是。每日三时量力量法如法勤修是甲印。则速成就无所怖故</p>
<p>　　次如来发髻印咒之二十四</p>
<p>准前甲印唯改申中指直竖。以印安顶直耸竖印。咒曰</p>
<p>娜莫三曼多勃驮南阿(去)啒哷(二合)</p>
<p>是一印咒名如来发三摩地门。力能成作一切事业</p>
<p>　　次如来耳印咒之二十五</p>
<p>准前甲印。唯改申头指直竖。以印竖安耳门。与上耳轮齐印咒曰</p>
<p>娜莫三曼多勃驮南斛迦(二合)</p>
<p>是一印咒名如来耳三摩地门。常结印咒耳。速当除灭一切耳病证天耳通</p>
<p>　　次如来牙印咒之二十六</p>
<p>先以左手头指中指无名指小指。急屈把拳莫使露胛。又以大母指直申。押头指正侧上。其大母指面上第一文。与头指外背齐。以印置左牙颔。右亦如是。印咒曰</p>
<p>娜莫三曼多勃驮南唵怛他伽多能瑟絮(知价反)[口*禮](二合)虎[合*牛](二合)泮莎诃</p>
<p>是一印咒名如来牙印三摩地门。有大威力。诵以斯咒结印印牙。于当来世得佛齿牙</p>
<p>　　如来受记印咒之二十七</p>
<p>以右臂当胸直平申。其头指中指无名指小指急把拳。其大母指竖屈。头去头指侧二分间。是一法咒过去一切如来。未来一切如来。现在一切如来。皆以此印而受记别。是故智者常结是印。与诸有情受菩萨记。印咒曰</p>
<p>娜莫三曼多勃驮南唵虎[合*牛](二合)特[口*梵](二合)</p>
<p>是一印咒。能成一切如来事业。以印咒力。生生常得念力进力戒定固力福胜蕴力。不为一切诸恶鬼神而娆恼故</p>
<p>　　次如来髆印咒之二十八</p>
<p>准前甲印。唯改臂直申向上。印咒曰</p>
<p>娜莫三曼多勃驮南畔惹阿泗泮吒莎诃</p>
<p>是一印咒名如来髆印三摩地门。具大神力勇猛殊特成众法故</p>
<p>　　次如来奶印咒之二十九</p>
<p>准前甲印。唯改屈臂以印拳面。印当心上。印咒曰</p>
<p>娜莫三曼多勃驮南吹(晡空反)伽(鱼迦反)囇扑(普木反)</p>
<p>是一印咒名如来奶印三摩地门</p>
<p>　　次如来幢印咒之三十</p>
<p>先以右手大母指。横押中指无名指小指胛上。以头指直申磔竖。申臂直上。印咒曰</p>
<p>娜莫三曼多勃驮南割絮(知价反二合絮字不出声)</p>
<p>是一印咒名如来幢印三摩地门</p>
<p>　　次如来卧具印咒之三十一</p>
<p>准前幢印。翻印手头指当胸下指。印咒曰</p>
<p>娜莫三曼多勃驮南阿(去)骨录(二合)</p>
<p>是一印咒名如来卧具印三摩地门</p>
<p>　　次如来乘印咒之三十二</p>
<p>准前幢印。改屈臂手当心前侧臂平申。印咒曰</p>
<p>娜莫三曼多勃驮喃虎[合*牛]迦浮[口*梵](二合)唵</p>
<p>是一印咒名如来乘印三摩地门</p>
<p>　　次如来头印咒之三十三</p>
<p>准前幢印。改以印手捻头顶上。印咒曰</p>
<p>娜莫三曼多勃陀南唵慕[束*犬]驮[寧*頁]莎诃</p>
<p>是一印咒名如来头印三摩地门</p>
<p>　　次如来肋印咒之三十四</p>
<p>以右手无名指小指双屈头。拄大母指面。其头指中指并着直竖申。印咒曰</p>
<p>娜莫三曼多勃驮南唵虎[合*牛]朅</p>
<p>是一印咒名如来肋印三摩地门</p>
<p>　　次如来见印咒之三十五</p>
<p>以右手中指屈头。与大母指头相拄。其头指无名指小指。相并直上竖申。印咒曰</p>
<p>娜莫三曼多勃驮南唵跛(北没反)啰(上)悉地迦履莎诃</p>
<p>是一印咒。名如来见诸法性三摩地门</p>
<p>　　次如来光焰印咒之三十六</p>
<p>准前见印。唯改头指无名指小指。向掌散开微屈如月初生。印咒曰</p>
<p>娜莫三曼多勃驮南唵入嚩[口*履]泥(上)莎诃</p>
<p>是一印咒名如来光显诸法故</p>
<p>　　次如来光照印咒之三十七</p>
<p>以右手大母指。竖申搏着头指侧。以头指直竖。申其中小指。各申向掌。屈如月初生。又以无名指向掌。屈如钩形。印咒曰</p>
<p>娜莫三曼多勃驮南唵虎[合*牛]么(牟罗反)么(同上)泮莎诃</p>
<p>是一印咒名如来照诸三摩地门。圆满现故</p>
<p>　　次如来唇印咒之三十八</p>
<p>准前光照印。唯改中指。少许坚申麦颗间。印咒曰</p>
<p>娜莫三曼多勃驮南阿阿嚩(无可反)嚩憾</p>
<p>是一印咒名如来唇三摩地。持者当得灭诸罪故</p>
<p>　　次如来舌印咒之三十九</p>
<p>以右手头指中指无名指小指。并相博着当心。仰掌平申。其大母指横掌中。印咒曰(归命同上)</p>
<p>唵娜啰儞[口*梵](蒲绀反)惹(上日月)虎[合*牛]泮莎诃</p>
<p>是一印咒名如来舌三摩地。持者当得如来舌相福圆满故</p>
<p>　　次如来三摩地印咒之四十</p>
<p>以左手五指相并。当脐下二麦颗地。侧横仰掌平申。次以右手四指相并。亦侧横仰掌平申。以手背押左手掌上。其右大母指横屈掌中。印咒曰(归命同上)</p>
<p>唵阿底舍耶尾讫啰迷莎诃</p>
<p>是一印咒名如来脐三摩地故</p>
<p>　　次如来金刚光焰印咒之四十一</p>
<p>准前三摩地。改当心上。印咒曰(归命同上)</p>
<p>虎[合*牛]入嚩攞跋日啰紧[口*窒]閵(引)[口*窒]閵(引[示*(臼/工)]二合)</p>
<p>密迹主此金刚光焰印咒。亦名过去未来现在一切如来。金刚光焰心三摩地大明咒王。一切证地大菩萨等。及诸天龙八部鬼神大威德者。皆无能越况余下者魑魅鬼神</p>
<p>　　次如来小腹印咒之四十二</p>
<p>以右手脐下一寸。横申仰掌五指相并。次申左手五指。相并背押右手掌上。其二手侧着肚。印咒曰(归命同上)</p>
<p>唵怛絮怛絮塞塞(僧乙反)普絮普絮蜜奈(奴乙反)啰跛宁(上)跛啰(上)未娜宁(上)嗔娜宁(上)频娜宁虎[合*牛](二合)泮莎诃</p>
<p>是一印咒功能准前</p>
<p>　　次如来脊印咒之四十三</p>
<p>以右手大母指。押头指无名指小指甲等。勿使甲露。次以中指横押大母指上。印咒曰(归命如上)</p>
<p>缢(鸟以反)迦履那迦[口*履]干驮质都嚧(二合)娜啰么抳奈啰莎诃</p>
<p>是一印咒功能准前</p>
<p>　　次如来髀印咒之四十四</p>
<p>准前脊印。又改押中指头甲申出头指头押大母指甲上。印咒曰(归命如上)</p>
<p>唵都他(他可反)者莎诃</p>
<p>是一法印功能准前</p>
<p>　　次如来大慈印咒之四十五</p>
<p>准前脊印。又改押头指头胛。出无名指头。押大指胛上。我为一切垢重有情。说示慈印令生慈心。我昔坐于菩提树下。以大慈心持结此印。得诸魔军而自散伏。结此印者。应以一切佛力法力阿罗汉力慈念心力。持结此印则得一切极重罪垢速皆销灭。咒曰(归命依上)</p>
<p>怛地他君律(轻呼)倪(鱼抧反)[寧*頁]盎(乌浪反)矩履么[口*履](引)者钵喇(二合)拏舍嚩[口*履]落乞洒落乞洒么吽(二合)俱磨哩失哩耶摩里儞莎诃</p>
<p>是一印咒名一切如来大慈印咒。若有咒者。常起慈心持此咒印。则当不为一切毗那夜迦。虎狼怨贼斗诤灾难横干娆恼。以印咒力速证慈心三摩地故</p>
<p>　　次如来无垢印咒之四十六</p>
<p>准前慈印。又改无名指头。于大指下押却。次以小指头押大指[爬-巴+甲]上。印咒曰</p>
<p>娜莫三曼多勃驮南虎吽暮喇达泥(二合)虎鲁虎吽泮莎诃</p>
<p>是一印咒。智者常诵咒作饮食。乃服持吃能灭众罪。又常不为毗那夜迦食中恼害</p>
<p>　　次如来甘露印咒之四十七</p>
<p>又以右手大母指。横押头指中指无名指小指[爬-巴+甲]等。印咒曰</p>
<p>娜莫三曼多勃驮南唵印倪(鱼抧反)[寧*頁]部哆(得贺反)[寧*頁]莎诃</p>
<p>是印咒能令持者证甘露法大解脱门</p>
<p>　　次如来大师子吼印咒之四十八</p>
<p>先合掌当心。左右二手大母指。各屈掌中。又各以二头指二中指二无名指二小指。屈握大母指作拳。其左右头指中指无名指小指等。各[爬-巴+甲]背相合著。是八指头勿着于掌。印咒曰</p>
<p>娜莫三曼多勃驮南唵劫比攞热置攞唬泮莎诃</p>
<p>是一印咒名大师子吼成就金刚顶轮王教。能广示现不可思议一切未曾有越意事故</p>
<p>　　次如来相字印咒之四十九</p>
<p>又以左右二手八指。各伸磔开。右押左相叉相押中节。其八指头各直竖伸勿着岐间。其二大母指亦各邪磔竖。申头相去寸半。以印当胸三寸间着。印咒曰</p>
<p>娜莫三曼多勃驮南示(诸二切)</p>
<p>是一印咒名如来大丈夫相印三摩地门</p>
<p>　　次如来洛讫瑟弭吉祥印咒之五十</p>
<p>以左右手腕合相着。其十指磔开直竖。微屈伸头。各相去一寸半间如开莲华。印咒曰</p>
<p>娜莫三曼多勃驮南唵素(上)没啰(上)歌弭(二合)罗讫涩弭莎诃</p>
<p>是一印咒名如来吉祥印三摩地。能令持者得大财宝众人敬赞</p>
<p>　　次如来般若波罗蜜印咒之五十一</p>
<p>以二手合拳虚于掌内。如未开莲华朵。印咒曰(归命如上)</p>
<p>唵戍噜底塞蜜[口*栗](二合)底弭惹曳莎诃</p>
<p>金刚密迹主此一印咒。名如来般若波罗蜜印三摩地门。所有三世一切如来诸大菩萨独觉声闻等。皆从此之般若波罗蜜印咒三摩地门生。成证阿耨多罗三藐三菩提地。是知此印咒有大威德。名主三世一切如来诸大菩萨一切金刚独觉声闻母故</p>
<p>　　次如来大悲印咒之五十二</p>
<p>准前般若印。唯改屈二大母指入掌中。印咒曰(归命如上)</p>
<p>唵怛楞(卢亘反弹舌)倪(鱼抧反)[寧*頁]虎吽(二合)泮莎诃</p>
<p>是一印咒名如来大悲印三摩地门</p>
<p>　　次如来膝印咒之五十三</p>
<p>以二手合掌。各以小指右押左屈入掌中。印咒曰(归命如上)</p>
<p>唵娜暴吉[寧*頁](二合)跛啰(二合)儞跛多也莎诃</p>
<p>是一印咒名如来膝印三摩地门</p>
<p>　　次如来脚踝印咒之五十四</p>
<p>以二手合掌。各以无名指右押左屈入掌中。印咒曰(归命如上)</p>
<p>阿多[口*(隸-木+士)]多[口*(隸-木+士)]嗢多[口*(隸-木+士)]跋佐啰暮乞使(二合)抳莎诃</p>
<p>是一印咒名如来脚踝三摩地门</p>
<p>　　次如来脚印咒之五十五</p>
<p>以二手合掌。各以中指右押左屈入掌中。印咒曰(归命如上)</p>
<p>唵拔佐啰商矩罗部使羝娜啰入嚩攞虎[合*牛]莎诃</p>
<p>尔时世尊诰金刚密迹。此等印咒从一切如来大丈夫相庄严身分支节所生。汝善男子如来有无量俱胝百千印。是一一印各有无量仆从印故。当后世时少福有情成此咒王。我今但为当后世时。成此咒者得大利益。略说斯咒。密迹汝当赞诵依法受持。如此印咒为当来世一切有情分别解释。顶王印咒功绩力故。若有善男子善女人。乐成此大顶王者。应常清洁恒诵此咒恒结此印。是人则得无量百千称叹功德。销灭一切黑闇垢障。为诸如来大菩萨等欢喜怜愍。于所生处得宿命智。身心相智皆得圆满。无诸夭病。能与一切有情作大光明。能于恶界度脱有情。得大辩智具大精进。光明威德眷属圆满。洞解世间一切善巧。亦能治救一切有情烦绕痴病。常得十方一切如来加被护念。护菩萨身。若当有人日日常持此等印咒。称己之名。则当不为一切毗耶夜迦逼迫娆恼。一切罪障自然殄灭。于现身成此顶轮王者。则当来世速得证佛无上正等菩提三摩地故。金刚密迹此等印咒。皆是一切如来种族真实印咒故。我今释迦牟尼如来。为令成就顶轮王者。说示印咒故</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
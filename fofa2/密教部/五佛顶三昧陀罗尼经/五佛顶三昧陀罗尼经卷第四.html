<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>五佛顶三昧陀罗尼经卷第四</p>
<p>　　　　大唐天竺三藏菩提流志奉　诏译</p>
<p>　　五顶王修证悉地品第九</p>
<p>尔时释迦牟尼世尊。于是之时为未来世一切有情。复观大众。谓金刚密迹首言。于当来世。多有下劣精进顽愚有情。心耽浑垢下行下见。不能成就无上大法。若有净信纯直有情。爱乐咒法发菩提心。行常直正具精进者。密迹我为此人。略说此顶轮王无量殊胜功德威力。是诸如来大菩萨等所赞导处。亦是无量佛三摩地门所出生处。能令超过一切魔界。示大如来色身。摧破一切恶天龙药叉罗刹诸恶法。心伏恭敬。所有诸佛菩萨金刚诸天咒法。悉摄此中。我于无量百千俱胝劫。赞说此咒亦不能尽。是顶王咒。过去一切如来为彼有情已教说。示我亦曾于过去无量百千佛所。亲听受得此顶王法。是今得为释众中尊。亦为今当说是咒法。金刚密迹若有人。精持忆念此顶王咒。则除无量八难怖畏。破诸魔军灭诸重罪。前所说像随画一像。以白檀香泥摩饰坛场。日日三时依法澡浴着新净衣。三时供养。三时诵咒。轮结印等诵顶王咒。满二百万。乃候三月白月一日。采持惹底延花。当画像上系为伞盖。正于像前庄严三肘坛。摩以白檀香泥涂摩坛面。乃复持以种种涂香末香烧香苏灯香水饮食花等。坛上布列如法献供。举月一日诵顶王咒佛眼咒。三时各诵一千八遍至十五日。绕坛四面加然苏灯一千八盏。结金刚座调调诵咒。至后夜忽于空中闻雷震声。像现三相。一花盖动。二画像上放大光明。三像自动。睹斯相已。心所愿求皆得圆满。若依法精勤诵满一俱胝数。名下承事供养于佛。若常依法诵二俱胝。名中承事供养佛。满三俱胝。名上承事供养于佛。证大自在菩萨地住。作法无碍力。能调伏一切天龙八部鬼神。若乐调伏天龙神者。诵之四遍则各敬伏随咒者意若欲证大菩萨地。当诣海沙潬上或江河岸沙潬上。诵咒印塔。塔长一肘一咒印一塔。随一一塔前置花香水烧香。诵咒满七俱胝。于最后塔放大光明入咒者身。于斯之时三千大千一切释梵天。他化自在天乐变化天广果天净居天。色究竟天及诸天等并种族天。各住于空雨众香花种种歌赞。及诸龙神药叉罗刹一切鬼神。亦皆会凑散花供养而赞叹之。所有寒冰地狱有情皆得温适。所有猛火地狱有情皆得凉适。是时咒者得大威德。身证神通为天中天。身金色相如盛年者。证大智慧于空自在。以诸天等前后围绕。腾空自在。其所同伴见作法者。皆得随从为天仙王。以无量百千咒仙前后围绕。诣诸佛刹随心皆至。或处天帝释宫分座同坐。身貌威光精进智慧。一切天人无有疋者。及证菩萨方便善巧。甚深智慧调伏有情。复增寿命无量数劫。见诸如来出现成道。是时如来重说伽他</p>
<p>　彼不思议天人敬　　断诸贪垢邪见轮</p>
<p>　身及智慧大精进　　当获神通利有情</p>
<p>　成就轮王证佛地　　得寿天中法胜尊　</p>
<p>金刚密迹此成就法。昔宝髻佛为凡夫时。修持是顶轮王。此成就法金刚幢佛光明自在王佛。如是无量佛等一一修持。此成就法复有观世音菩萨不动处菩萨。曼殊室利菩萨普贤菩萨。如是无量大菩萨等。皆凡夫时修持此法获得菩提。密迹如汝往昔因地。遇金刚幢如来法欲灭。怜愍有情难作。能作修成佛眼大明咒故。若当来世者亦复如汝。坚固情进发菩提心。怜愍有情修此顶王。则得成就。复别修法。应常对观顶轮王像前。诵满百万遍。乃于白月十五日。加浴清净着鲜净衣。一日一夜不食不语。持以白芥子和水。咒一千八遍像前散洒。周遍八方结为坛界。以诸饮食香水花香布置供养。坛上四面悬诸幡盖。持好雄黄置一莲叶上置坛中心。面东趺坐咒是雄黄令现三相。若得暖相即能调伏一切有情。若得烟相即证安怛陀那大仙若得光相持以涂身。证如盛年身金色相。以诸咒仙前后围绕。寿命一劫为咒仙中大转轮王。成就牛黄法亦如是。又法伺候佛神通月。举白月一日。一出一浴着新净衣。三时供养三时忏悔。发愿诵咒启请诸佛转大法轮。时则诵顶王一千八遍。如是作法至十五日。加复精洁一日一夜不食不语。持以新净僧伽梨衣。或以锡杖故以钵盂。咒一千八遍置于坛内。复以种种饮食花香布设供养。周勤结界拥护于身。面东趺坐调调诵咒。咒僧伽梨衣令现火焰。咒者睹已披着身上。即证咒仙腾往佛刹。能现众身寿命一劫</p>
<p>又法佛神通月。诣河岸砂潬处。印一肘佛塔满十万数。至十四日如法护身。复于像前广设供养。坐茅草席右手持一新净之剑。诵顶王咒。乃令空中出众语赞。其顶王像上放大光照咒者身。于其空中无量天乐不鼓自鸣。时阿修罗女及诸咒仙咒仙种族。亦皆集会无量赞叹。是时咒者即证身通为咒仙王。着诸天服腾往自在。游戏佛土寿命大劫。又法诣山高胜顶上。严饰坛界置像。面东结印护身。持以诸药种种果子。吃为斋食勿饮食。诵顶王咒三七遍。乃当持以尸陀林。铁铸为轮辐相具足。其作轮匠六根端正。教铸冶已将一善伴诣阿修罗窟。于窟门前悬像结坛。以佉陀罗木肘截然火。烧设火食。以白芥子无楼木叶黑芥子油。如法相和。坐茅草席。右手把轮一咒一烧满十万遍。则破修罗门锁钥。二十万遍时修罗宫殿则大火然。三十万遍则修罗童女而自出现恭敬。白言大士今何作为。愿入宫殿。随所徒伴亦皆随入。任所使为。咒者入时勿将伴去。何以故恐损害故。若入去时左手把轮。诵咒直入宫殿中。为修罗尊。修罗宫殿一切财宝悉属咒者。窟中一切修罗大仙修罗童女皆仆从。若于世间游行住者。身亦得证现身。寿命一大劫</p>
<p>　　五顶王普通成就法护摩品第十</p>
<p>尔时释迦牟尼如来。于是之时入于一切密法光中佛不思议界神变三摩地王。其殑伽沙一切诸佛。同是之时亦入一切密法光中不思议界神变三摩地王。是时金刚密迹。从座而起合掌恭敬。绕佛七匝却住一面。瞻仰如来目不异顾。是时释迦牟尼如来。与殑伽沙一切如来。从三摩地安详而起。告金刚密迹王。汝当谛听一切佛说五顶轮王异咒同法。能示现妙大不思议不广略法。若有成证如诸佛说。密迹一切顶王通用咒品。我今先说一切顶王最胜三摩地同请唤身咒曰</p>
<p>娜么皤伽伐底(丁礼反)坞瑟腻沙(去)耶翳呬曳呬簿伽畔达摩啰(上)[門@安]钵啰(上)底(丁礼反)縒么么(称名)喝[口*栗]割(二合)俭(引)健驮补涩波度跛末廪邻者慢遮避啰(上二合)乞使(二合)娜跛罗底(二合)歌多末攞播啰(平)讫啰(二合)摩野莎诃</p>
<p>是诸法持以白花咒三遍。请召一切诸佛顶王菩萨种族坛中会坐</p>
<p>一切供养咒曰</p>
<p>娜么皤伽伐底坞瑟腻沙(去)耶缢(乌以反)么[合*牛](二合)健谈补涩跛[合*牛](二合)度跛[合*牛](二合)嚩[口*廉]儞跛[合*牛](二合)者跛娜跛啰(上二合)底(丁以反)</p>
<p>车驾啰车驾啰萨婆步地瑟耻帝达摩啰阇波啰底[可*欠]跢耶莎诃</p>
<p>是一法若供养时。持以涂香花水烧香及诸饮食皆咒三遍。</p>
<p>请火天咒曰</p>
<p>娜么皤伽嚩底坞瑟腻沙耶翳呬曳呬帝孺(儒昭反)摩理祢(去)阿[起-巳+乞](其栗反)娜曳莎诃</p>
<p>是一法烧火食时。诵以三遍先请火天烧食供养。后乃烧食供养诸佛菩萨及诸拥护大士</p>
<p>发遣火天咒曰</p>
<p>娜么皤伽嚩底乌瑟腻沙耶(此下句同上)</p>
<p>是一法一切献火食都已周毕。诵三七遍发遣火天</p>
<p>一切顶王心咒曰</p>
<p>娜么皤伽缚底乌瑟腻沙耶唵拄噜[合*牛](二合)畔驮莎诃</p>
<p>是一法自护护他营一切法悉皆清净</p>
<p>大摧碎顶王咒曰</p>
<p>娜么皤伽嚩底乌瑟腻沙耶唵微抧啰(上)拏度曩度曩杜(重引)</p>
<p>是一法若为毗那夜迦娆恼障者。常以是咒灌顶护身结界结坛一切通用。若作顶王大结坛者。净屋舍时。亦以此咒咒火食灰白芥子等一百八遍。相和散于屋舍内外四面。或以一切顶王心咒。咒水灰等持散洒之。或以所诵持身咒心咒亦得。又诵摧碎顶王咒。咒佉陀罗木橛四枚一百八遍。钉之四方结为坛界</p>
<p>摧恶鬼神咒曰</p>
<p>娜么皤伽嚩底坞瑟腻沙耶萨嚩米[起-巳+乞]娜苾途梵(二合)縒迦(引)耶咄露(二合)絮耶莎诃</p>
<p>是一法能摧一切众恶鬼神。及咒同伴盖结护身。四方住立施为大法</p>
<p>大难胜顶王咒曰</p>
<p>娜么皤伽嚩底坞瑟腻沙耶萨嚩怛啰(上登乙反)阿跛啰尔多耶唵舍么野舍么野扇底(丁礼反)难(去)底(丁礼反)达么啰(平二合)阇磨使底(丁礼反)摩诃苾地(二合)萨皤喇陊(他可反)娑驮[寧*頁]莎诃</p>
<p>是一法咒以新净瓶满盛香水。咒百八遍灌顶浴身。能除遗一切罪垢灾厄。毗那夜迦等。昼夜拥护能除恶梦</p>
<p>尔时释迦牟尼世尊告密迹言。是五顶王复有少法但[怡-台+庶]诵持结如来顶印。印于顶上咒印三遍。则成拥护。或火食灰或白芥子。咒之七遍带佩髻身亦成拥护。若为灾厄魍魉之疾。令白线索一咒一结。带佩身颈则得除灭。若乐于尸陀林作诸法者。结印诵咒一百八遍。则护盖身任所作法。若扇底迦法。咒酥火烧则应法成。若取伏藏以净练酥。一咒一烧一千八遍取无障碍。或以白芥子一咒一烧一千八遍亦得无障。又法于月蚀时。摩坛烧香。银器盛乳置坛中心。专心咒乳特勿观月。月欲如故即持服之。能除一切身中厄难</p>
<p>又法诸山顶住。常食粳米乳饮。面东趺坐诵咒满三洛叉(三十万)已。则三日三夜不食不语。以菩提木肘截然火。持以油麻酪酥蜜等相和。于三日三夜一咒一烧。勿使间断满三日三夜。欲明之时。则得富贵财宝自然</p>
<p>又法以白芥子和油。每日三时一咒一烧一千八遍。满七日已。则得他人而自敬伏。若烧白花降伏婆罗门。若烧黄花伏刹利。若烧黑花敬伏田舍人。若欲遣伏邪见恶人者。以稻谷糠苦练木叶毒药等相和。一咒一烧即得遣伏若罚恶人以黑芥子。一咒一烧则得摧伏</p>
<p>若欲遣伏作病鬼者。结印诵咒。每咒后加诵泮字</p>
<p>若人着毒虫毒药闷恼疼痛者。咒后加诵若[寧*頁]二字七遍。又加莫摩摩三字七遍。又加枲字七遍。又加絮目二字七遍。皆默音诵之摄禁于毒</p>
<p>若欲富饶者。以诸乳木肘截然火。持诸果子酥蜜相和。一咒一烧则如所愿</p>
<p>又法以白油麻和酥蜜。一咒一烧亦得如愿</p>
<p>又法以古喽草寸截和酥。一咒一烧满一洛叉。则转正业命更得增寿。又法以酥一咒一烧得大威德</p>
<p>又酥乳相和。一咒一烧得大安隐</p>
<p>又法酥酪相和。一咒一烧大得财食</p>
<p>如是火食者。每日三时时别一千八遍。各满七日则得成就。密迹又有顶王大法药成就者。于舍利处或山顶。烧香供养面东趺坐。结印诵咒满三洛叉。乃炒稻谷花和酥蜜。像前趺坐每日三时三指攥持。一咒一烧一千八遍满一洛叉。又诣大山松柏林处。三日三夜不食不语。面东趺坐诵顶轮王咒。满一洛叉已结袈裟角。若是俗人梳发咒结。得安怛陀那。世间游行不为人得见</p>
<p>又法诸山顶住。常食大麦乳糜。常面于日结加趺坐诵洛叉遍。亦得证安怛陀那</p>
<p>又法以左手为拳。咒满洛叉证如上法</p>
<p>又法若月蚀时。涂随心坛。以赤铜器盛赤黄牛酥置于坛内。持赤铜筯调搅酥。咒酥莫绝令现三相。一沸沫相。咒者服之得大文持。二现烟相。服者得大安怛陀那。三现光相。服者得证神通。成就雄黄法亦如是</p>
<p>又法于舍利处。山顶处兰若处。深山谷处河泉处。所作轮法剑法杵杖鹿皮等法。皆各先咒一千八遍。然乃依法诵咒。如是成三悉地法三昧耶。故金刚密迹主汝又谛听五顶王同成就法。是诸佛说。以少功力则得成就若作法时闻见讫哩迦罗縒虫声迦迦鸟好鸟等。入之作法则得成就。每诵咒遍常联归命。一一诵持回施有情。最上胜证大果福故。若有愚智人鲜福有情。三千日中诵持斯法。无量艰苦乃得成就。是故此法若修持者。精信一心净持一行。沐浴清净不营杂法。唯持此法应为佛果济救众生。则得福果最上证地。常梦见诸天大威德者。即得成就。密迹此法如是。若有人能依方法教。发菩提心读诵受持听闻思修。则获胜福成就一切。何以故是法以于闻智等三智证成。是故此法我已广略。为当来有情说是法故</p>
<p>复告密迹于当来世时多有有情。下劣精进下劣修学。我慢邪慢嗔痴具缚。悭贪嫉妒谄曲邪命。仪服徐行外示贤相。不规法律无羞愧赧。魔鬼娆心。唯说断见。空无所有。如斯有情意思业思。昼夜如是虽多功苦。受持诸咒永无证效。我今为斯魔业有情破黑业故。说往诸佛难胜奋怒王咒。为令利益此之有情得最证故。有能精心每日三时受持诵者。则破灭一切障难魔魅障业。于时金刚密迹。欢喜踊跃礼佛双足。曲躬前立白世尊曰</p>
<p>　救世大觉尊　　智者所恭敬</p>
<p>　我今乐愿闻　　难胜奋迅王　</p>
<p>尔时世尊即说咒曰</p>
<p>娜母啰怛娜(二合)怛啰(二合)夜(引)也娜么萨婆勃陀冒地婆睹味(二合)蜜也(二合)怛地也(二合)他唧那唧那唧那嚩[口*(隸-木+士)]怛他[薛/女]多索诃佐低萨婆勃陀儞尾驶低阿帽伽阿波啰(二合)底(丁以反)呵帝阿波啰唧帝微啰剂微[薛/女]多皤耶夷(二合)微磨[口*犁]儞捺啰(二合)娑啰(二合)[口*肥]皤嚩底曳(二合)味[口*禮]娜以羝怒啰地(上)[薛/女]迷萨底曳(二合)儞啰固[口*梨]磨啰嚩攞微那舍苨赊抧耶(二合)母泥曳(二合)娑羝(二合)啫萨嚩[口*犁]娜味利曳(二合)拏[口*落]迦叉(二合)[口*落]迦叉(二合)么吽(二合称名)萨波囄袜斓嚩哆(上)萨嚩迦(去)楞啰酂祖(去)嚧那伽底曳(二合)娑(去)儞尾[口*訥]聿(二合)徒徙孕(二合)贺弭也(二合)伽啰(二合)萨离悉哩(二合)跛泥嚩萨埵婆那伽药迦叉逻迦叉娑弭底礼(二合)必舍遮步多那婆娑磨(二合)啰布多娜迦吒布多那个枯[口*栗]都(二合)徙多(二合)啰迦沫多(平)攞讫里(二合)底也(二合)迦[口*栗]磨拏满底啰(二合)庾伽祖(去)[口*栗]拏(二合)庾加多抧底庾(二合)乌祖(入)贺啰萨婆皤耶努师[口*者*見](二合)波地啰(二合)呒波萨[仁-二+愚]跛耶细鼻曜(二合)娜母窣都(二合)婆伽伐底也(二合)乌驮攞觅[嗑-去+兮]经(二合)儗囄儗囄啰怛那(二合)古啰娑摩失哩(二合)羝弭哩弭哩阿迦舍驮睹陀啫[口*禮]企哩企哩萨婆怛他[薛/女]多利耶(二合)失啰(二合)伐迦[口*楞]伽啰步羝苨微物儞夜(二合)利耶(二合)末啰呵磨怛他[薛/女]多怛他[薛/女]帝微湿缚(二合)晋底也(二合)么啰跛攞迦啰(二合)谜那冒嚩[薛/女]伐底耶(二合)跛啰唧帝[口*落]迦叉[口*落]迦叉么么萨婆讷师睹波捺罗(二合)袍波耶薜曳(二合)西比也(二合)莎诃</p>
<p>尔时如来说是咒时。大千界大地诸魔宫殿。一时皆大六反震动。是时如来告金刚密迹。此咒是我所说。称赞七佛十力功德。为令利益诸有有情。受持成就顶轮王咒及诸咒者。令净如法书写佩带颈臂顶上。则速成证。咒神置前围绕护念。若有往诣净不净处。应先诵是难胜王心咒三遍。则常不为一切天魔魔人等而作障恼。若一切诸恶鬼神不伏违逆难胜王心咒者。则不得入毗沙门城。背叛一切金刚种族。及自种族亦相背叛。密迹此明王心咒有大威德。能成护卫一切事业诸佛菩萨悉皆随喜</p>
<p>尔时世尊又告密迹。我为一切苾刍苾刍尼信男信女等。所持成就此不思议顶王印咒说行三昧耶门。应各依所清净持戒。发菩提心请阿阇梨。入受法坛如咒法行。善根具足。依善知识计思正念。善巧方便观知法界如虚空性。入深般若波罗蜜多。无二别心不放逸。不妄语常不卒暴。嗔欺我慢相嘲相誂谤说有情。依持三世诸佛菩萨境界法行。善了分别随喜修学。不惜躯命远离人间。住阿兰若每日三时。发菩提心归佛法僧。诵菩萨戒如所听习。思惟法义修四摄法。涂扫佛塔摩坛供养。发精进心心口唯一。应常谦下恭敬和上阇梨同学怜愍有情了达密义。乐恒精进济度有情住于佛住。如是相应则得成就。又告密迹。若有证成顶轮王者。于当来世身金色相。光明过百千日。映蔽众相皆不现之。证成顶王咒法者。众生见者皆大欢喜。如如意树所乐圆满。复次密迹若有菩萨。证此顶法。心乐变化天诸美食。施雨地狱一切有情。则皆圆满。修此法者。十地菩萨亦不能障。密迹此一字王。于诸咒中而最为上。若成就者菩萨万行悉皆圆满。所有十重一切罪垢。地狱之报悉皆销灭。获诸神通。一刹那中即遍游往十方国土。及阿迦尼吒天。行菩萨行得一切佛一切菩萨独觉声闻诸天欢喜赞叹。若欲游往无边世界导化众生。随彼言音说诸妙法。亦皆圆满。乃至游往无量无数种种世界。随所世界现种种身。皆得色相言词巧妙。于是如来复说偈言</p>
<p>　成就轮王秘密者　　相好超特那罗天</p>
<p>　诸明仙中大威德　　各手执剑若青莲</p>
<p>　相斗纷腾如云转　　勇弈威光蔽日月</p>
<p>　若有受持顶轮法　　如是难调皆调伏　</p>
<p>尔时世尊又告金刚密迹主。我复为当来一切咒者。略说三种悉地成就处。所谓上中下。如是三地各复有三。或有净不净处。智者善知。上谓天上三胜处。中谓大河岸海岸山中。下谓大泉池有莲华处。多花果林处尸陀林处。如是处一切法皆同。言不净处。一恶国王处。二贼难多处。三恶同伴饥馑等处。皆不同住。修治作法复有三时不可作法。谓极热时。瀑雨时。极寒时。又有三时修治。善分别知。从五更时至日辰时。从午至日未时。从酉至亥时。如是时中大作念诵法皆得圆满。密迹复有三密法善分别知。若不解知所念诵法则不成验。于三吽摩法中。阿毗遮噜迦法不应作。何以故譬如毒药瓶不应盛乳。若盛乳者乳皆随毒。是故善知余应作之。以骨露草苏郁头摩罗木。或枫香木或柏木郁金香等。日日三时火供养作补瑟胝迦。成种种诸法。又以乌麻蜜苏白芥子波罗奢木等火供养。亦得成就三种法故。尔时世尊复诰金刚密迹言。是法王中又有成印。能成顶轮真言王佛眼真言等。无量威德无量种事。为利众生重说真言法。一印之中生于无量。又别通用印等。皆能成就无量事故</p>
<p>　　顶王根本印</p>
<p>以左右二头指二无名指二小指。右押左相叉入掌中作拳。其二大拇指并双屈头入掌中。其二中指直竖合头相拄。是一法印作讫。于顶上破一切佛顶。从心心通诸佛顶成就法用。若诸一切恶天龙神。药叉罗刹阿修罗迦楼罗紧那罗摩呼罗伽毗那夜迦。见轮是印悉皆怖走。一切轮王心印咒曰</p>
<p>那莫三漫多勃驮南唵(二合)吽卓(二合)噜[合*牛]畔驮莎诃</p>
<p>是一印咒具大威德。若诵轮印得大安乐蠲众苦。故国人安宁亦能成办一切事故</p>
<p>　　顶王请唤印之二</p>
<p>准前根本印。唯以二中指头。下上微微来去。是一法印启召一切佛菩萨等及诸咒神。是一印咒已如上说。是亦通供养涂香散花烧香处用</p>
<p>　　请唤火天印之三</p>
<p>准前根本印。唯改屈二中指如半环势。头勿相着。是一法印请唤火王而供养之。若献供毕发送火天时。则却直伸伸中指头。供养印咒已如上所说</p>
<p>　　顶王摧碎印之四</p>
<p>准前根本印。唯改屈右中指头。拄左中指上第一节文。其左中指直竖伸之。结是印护身。以印印五处。结界右转解界左转。地界拄地上界上拄。是一法印亦名净地印。力能成就一切诸事。结界护身净治地用灌顶时用。是一印咒已如上说</p>
<p>　　顶王咄噜絮迦印之五</p>
<p>准前根本印。唯改屈左中指头。拄右中指上第一节文。其右中指直竖伸之。是一法印亦名顶王心印。力亦能调伏障碍毗那夜迦诸恶鬼神。常轮是印摧诸障用。灌顶时用沐浴时用皆无障恼。是一印法亦如上咒</p>
<p>　　难胜奋怒王印之六</p>
<p>准前根本印。唯改屈二中指头。右押左。各紧押左右指背岐间。是一印咒亦如上说。密迹此名略说一印生差别印随众法用。若广说如是流布咒者。教行则有无量不假广说。何以故我于余部已广分别。说五顶轮王成就咒共成佛眼咒法。以是法门故得解脱。若以枫香木齐截然火。持以乌麻和酥乳等。日日以三时烧之供养。则得咒神欢喜护守与三悉地。悉地者是一切佛佛子说。谓利众生随精进力世间安乐。是知咒者谓断诸疑网勤发修趣。是故密迹汝当谛听。若欲一切成就咒法。应起正见慈悲一切。偏功印塔则速成就。证地不难。现世资粮福善圆满。当所生处常受福乐。密迹此咒王是所过去无量无数一切如来。皆得是顶王法门心地。我亦证成是顶王法心。尔时世尊重以佛眼。观察无量无边一切佛刹。诰金刚密迹主言。我于余诸三部所说。律法及成就法印咒等。任皆取用。以彼咒力能除障恼。一切臭秽残宿食皆不应食。若食者不证悉地验。如是等法略说少尔。若我住劫广演说不可尽。若人得此顶轮法门受持供养。从此生际乃至菩提。更不退转。应知是人早已故往积集资粮菩提善根。由此因缘。今令得顶轮王法具足圆满。是时如来说是经时。金刚密迹主诸大菩萨。苾刍苾刍尼。诸天龙药叉罗刹乾闼婆。乃至一切世间有情等。闻佛说经皆大欢喜信奉而行</p>
<p>五佛顶三昧陀罗尼经卷第四</p>
<p>按开元录云。一字佛顶轮王经五卷。亦云五佛顶或六卷。则此四卷本与彼五卷顶轮王经。只是一经而分卷有异耳。又按目录及音义丹本经。皆云五卷无四卷者。则此四卷经宜在削去。然寻其文相。非唯广略不同。往往互有不可取舍处。今依乡本双存</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
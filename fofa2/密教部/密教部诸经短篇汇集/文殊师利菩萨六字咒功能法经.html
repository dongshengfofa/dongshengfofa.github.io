<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>文殊师利菩萨六字咒功能法经<br>
<br>
南无一切利益尊者文殊师利童子菩萨摩诃萨咒曰<br>
<br>
闇婆计陀那(上)摩<br>
<br>
于此文殊师利菩萨六字咒功能法。我今说。若有人每日诵此咒七遍。决定罪业得除灭。若有人能每日诵此咒一百八遍。其人临命终时。现前见文殊师利菩萨。若有人受持此咒得成法者。先食菜或食乳糜。或食大麦子粥。或食大麦糗或乞食。每日平旦日午日没三时洗浴。别着一具净衣。即诵此咒六十万遍法即成就。于后不割断溇桢上。其画匠人受八戒。不用胶画文殊师利菩萨。于莲华上座说法之像。一切庄严具足。作童子形天衣褡左肩。于右应画作圣观自在菩萨。坐莲华座手执拂。左边应画圣普贤菩萨。像上两边虚空。于云中出咒仙手执花鬘作。画像下应画持咒人手执香炉。瞻仰文殊师利菩萨。其像四边皆应作山峰。于菩萨座下。应作花池充满莲华。已后于舍利塔前面向西。安桢广大供养已。用苏燃灯。取阇提花一千八枚。取一一花各咒一遍于像面散。即有声出闻微妙声或桢动。若闻妙声时得称心。若桢动时一切诤论中得胜。一切世间言教皆通达。一切众生皆爱乐。若不成此法。余一切事业皆不得成就<br>
<br>
又法沉香长八指任粗细。于苏合香油涂。于以却陀罗木炭无姻火中各咒一遍。从初夜至明相出时烧。即见文殊师利菩萨亲自来。于咒师前随所求皆与满足。唯除淫欲<br>
<br>
又法于桢前以檀香昼夜烧不断。诵此咒。文殊师利菩萨亲来。为说甚深法皆得胜解。永离一切病得自在。得入菩萨地<br>
<br>
又法以紫檀长六指克作莲华。更研紫檀末和水。涂之诵百千遍。至十五日夜满月时。于桢前取花叶两手叶花诵咒。至于顶上光出即取其花。令彼人成如二八十六岁人身相端严。金色光明过于千日。威光如天童子一切成就。咒仙皆恭敬寿命一劫。劫尽已后往生极乐世界<br>
<br>
又法于月蚀时。取白昌蒲根。以瞿妹耶粪乳酪苏。比五和洗昌蒲根。洗已。宾钵罗树叶果礼(下安四叶上着三叶)咒至或烟出或暖火焰出。若暖气时。得众生欢喜及一切论难皆胜。若烟出时。得安达底寿一万年。若火焰出得升阿迦舍。寿一大劫<br>
<br>
又法取黄牛有犊子者。攒乳酪取苏置熟铜器中。以宾钵罗七叶覆之咒之。如上烟等三事成就。即服此苏。或多闻或安达罗。或升阿迦舍<br>
<br>
又法取布央迦罗子于月蚀。置日中含诵此咒。至子动时。取三种铜作珠作孔。内子于珠孔中含住。即安陀利出口。即见之<br>
<br>
又法取钉香口含。诵此咒六十万遍已。随共人语所求皆得<br>
<br>
又法食乳大麦子或糗。诵咒一百二十万遍。得成咒仙<br>
<br>
又法乞食不得语。满十万遍得安达地多。若诵咒满一俱胝。即见圣者文殊师利菩萨如是说法。决定令得入一生补处大菩萨众。若每常诵此咒。一切蒙利皆得成就<br>
<br>
又法取安悉香捣末。以苏和为丸。如小枣作十万丸。一一皆咒一遍。火中烧之至尽。即金钱十万枚<br>
<br>
又法于流入海大河中。以一万莲华各咒一遍。掷置河中至尽。如彼莲华数量宝伏藏见。得其藏受用无尽<br>
<br>
又法油麻以酪苏和。一撮各各咒一遍。置火中至十万遍。其人得财富。能施与一切物<br>
<br>
又法取未堕地瞿妹耶泥地作坛。以种种花散其上坐。每日诵咒一千八遍。即读大乘经。至满一月即得聪慧<br>
<br>
又法取牛黄咒一千八遍涂额上。一切众生见者皆欢喜。于顶上发咒七遍结之。一切恶人不能损害<br>
<br>
又法取鸡知摩罗果一万颗。一一咒一遍。置火中烧至尽。一切诸病皆得除愈</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
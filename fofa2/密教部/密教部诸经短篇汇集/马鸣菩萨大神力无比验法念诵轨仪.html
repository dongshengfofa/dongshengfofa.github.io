<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>马鸣菩萨大神力无比验法念诵轨仪<br>
<br>
　　　　金刚智奉　诏译<br>
<br>
曩日释迦如来菩提树下坐大众集会中。时马鸣菩萨前白佛言。欲说我庄严佛法。及为成像末贫穷下贱裸形众生有情衣服。历无数劫行菩萨行。所得大神咒有大威德。色力无比。能于世间行殊胜事。无能碍挂。时即佛微笑告马鸣菩萨言。善哉大丈夫。汝速可说可说。唯然世尊愍念我听说。合掌欢喜从口中放大光明。说光中神咒曰<br>
<br>
曩谟三曼多没他那迦迦马鸣吃哩吒啰佉吒啰佉莎缚诃<br>
<br>
若欲受持此法。先从师尽财利布施供给。受习印契真言。则画作菩萨像。色相白肉色而合掌坐白莲华。乘白马着白色衣。以璎珞庄严身。首戴花冠垂右足。画像了泥坛。始自三月三日。东面像向西。以种种广大供具苏乳苏灯供养。二十八日乃至百日。须清净洁净。比丘及传法利生之师恩不已失时。我常檀那家及国土放大光明。成就锦绣罗绵财绢縺致之类。金宝积如山岳。世间受用咨(矣)<br>
<br>
若有一国一人。修行我本誓故。普天率土民家皆悉如前所说。财利庄严具成就。一人莫乏有患。我本愿皆悉为庄严财宝。于若法至疑惑之心。发起不信之念。不成就一世之愿故。后世之果不定。好好以坚固之情归于法。非忌传授之德。我必日日时时加护念。圆满世间第一妙乐之财利。如向所说系念本誓。向宝坛前。作契印念诵。屈左中指无名指。以大母指押彼二指甲。舒头指及小指安心上。右手把数珠念真言。此名玉环成就一切所愿印。此契印末代愚学之妄不可记于文字。万人中撰十人。十人之中撰一人。许可(矣)</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
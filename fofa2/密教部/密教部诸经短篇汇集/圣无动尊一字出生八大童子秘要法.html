<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>圣无动尊一字出生八大童子秘要法品<br>
<br>
　　　　大兴善寺翻经院述<br>
<br>
金刚手言。一切众生意想不同。或顺或逆。是故如来现慈怒身。随作利益。解云。诸佛大悲愍众生故。即于顺者以顺而劝。若于逆者以逆而制也。一佛住忿怒三昧。时十方诸佛同共入忿怒嗔三昧。岂毗卢遮那于无相中示现明王。时诸佛菩萨更不现忿怒身哉。是故四方如来。现教令身降伏众魔。虽然犹不亲随逐。所以本誓不同。或降三世菩萨。降伏天魔及三世贪嗔痴。或军荼利菩萨调伏常随魔。谓毗那夜迦。及人魔或焰魔特迦。降伏龙魔及诸怨敌。或金刚夜叉。调伏鬼魔及无智者。如是种种不可具说。不动明王恒随行者。若天若毗那夜迦。若龙若鬼。所作障碍一时消灭。然诸佛菩萨。若同住一三昧者。可有随不动弘誓之使者。爰有三藏不空能达明道。即披见秘藏要文。有不动明王一字心密语。即以八字而严一字。其八字者即归命句也。◇唅字为本尊。若尔宁上八字无其形哉。所以者何。◇那◇莫等八字。一一皆归敬于◇唅之一字。是故从其八字出生归敬使者。围绕于◇唅之本尊。所以有八大童子。一慧光菩萨(金刚云。回光即以慧如光照回一切故)。二慧喜菩萨(金刚云。慧喜即回慧为喜)。三阿耨达菩萨。四指德菩萨。五乌俱婆誐。六清净比丘。七矜羯罗。八制吒迦。是等使者四智四波罗蜜。为亲随顺大日教令故。显现此形围绕圣无动尊也。各别真言中显示其义。解云。东方金刚部。即菩提心门。以日光为喻。所以出生使者名慧光。南方宝部即福德门。所以出生使者名慧喜。以福智二严为喜故。西方莲华部即智慧门。所以出现使者名阿耨达。此云无热。表莲华生池水而清净无垢故。北方羯磨部即精进门。所以出生使者名指德也。今此部指前三部德。即依精进能得果故。所以名指德(已上四智)金刚波罗蜜即菩提心行。所以出现。使者名乌俱婆誐。此云超越住世也。宝波罗蜜福德心行。所以出生使者名清净比丘。表比丘能守护法宝故。法波罗蜜慈悲心行。所以出现使者名矜羯罗。此云随顺。业波罗蜜即方便心行。所以出生使者名制多迦。此云息灾也。菩萨方便现嗔形故也。八童子所依说已竟<br>
<br>
若行者欲得现当悉地者。行法之中称彼各名。请乞救护及结印诵咒。即成一切世间殊胜悉地<br>
<br>
慧光童子菩萨真言曰(即金刚合掌忍愿合如针)<br>
<br>
<br>
　【◇】<br>
唵　嚩　日啰(二合)(一)　摩　帝　入缚(二合)　攞(二)<br>
【◇】<br>
菩　地　质　多(三)　曩(归命本尊)<br>
<br>
慧喜菩萨真言曰(金合忍愿如宝形)<br>
<br>
<br>
　【◇】<br>
唵　啰　怛曩(二合)(一)　摩　帝　娑　度(二)　摩　诃　摩<br>
【◇】<br>
抳(三)　莫(归命本尊)<br>
<br>
阿耨达菩萨真言曰(金合忍愿如莲叶)<br>
<br>
<br>
　【◇】<br>
唵　钵　纳么(二合)(一)　萨　嚩　娜(引)　贺　钵啰(二合)<br>
【◇】舍　弭　曩(二)　摩　诃　达　摩(三)　三(归命本尊)<br>
<br>
<br>
指德童子菩萨真言曰(金合忍愿入掌中面相合)<br>
<br>
<br>
　【◇】<br>
唵　羯　罗摩(二合)　摩　诃　吠　哩耶(大无畏也)　钵<br>
【◇】<br>
哩　布　啰　迦(满愿)　满(归命本尊)<br>
<br>
乌俱婆誐童子真言曰(金刚合掌)<br>
<br>
<br>
　【◇】<br>
唵　嚩　日啰(二合)(一)　萨　埵婆(二)　乌　俱　婆　誐(三)<br>
【◇】<br>
摩　诃　燥　企耶(二合)(四)　多(归命本尊)<br>
<br>
清净比丘使者真言曰(梵夹印)<br>
<br>
<br>
　【◇】<br>
唵　摩　尼(一)　尾　输　驮　达　摩　俱　噜(二)<br>
【◇】<br>
啰　乞叉　达　摩(三)　嚩(归命本尊)<br>
<br>
矜羯啰童子真言曰(莲华合掌)<br>
<br>
<br>
　【◇】<br>
唵　达　噜么(一)　矜　羯　啰(二)　底　瑟吒(三)<br>
◇<br>
日啰(二合)(归命本尊)<br>
<br>
制多迦童子真言曰(外缚五股印)<br>
<br>
<br>
　【◇】<br>
唵　羯　噜么(一)　制　吒　迦(二)　吽　吽(三)　发　吒(四)<br>
◇<br>
南(归命本尊)<br>
<br>
次本尊真言曰(通用经中印)<br>
【◇】<br>
唵(一)　阿　左　啰(二)　赞　拏(三)　唅(所归本尊)<br>
<br>
次说像法<br>
<br>
行者点取一清净静处。勿令见人及与非人。即行者与工人共清净着新净依。取白[疊*毛]或净版或净衣。令画本尊与八大童子(本尊通用经中像)<br>
<br>
慧光之形。少忿怒着天冠。身白黄色。右手持五智杵。左手莲上置月轮。袈裟璎珞种种庄严<br>
<br>
次慧喜菩萨。形似慈面现微笑相。色如红莲。左手持摩尼。右手持三股钩<br>
<br>
阿耨达菩萨形如梵王。色如真金顶戴金翅鸟。左手执莲华。右手持独股杵。而乘龙王<br>
<br>
指德菩萨形如夜叉。色如虚空而有三目着甲胄。左手持轮。右手三叉鉾<br>
<br>
乌俱婆誐戴五股冠。现暴恶相身如金色。右手执缚日啰。左手作拳印<br>
<br>
清净比丘剃除首发。而着法袈裟。于左肩结垂。左手执梵夹。右手当心持五股杵。右肩现露。于腰缠赤裳。其面貌非若非老。目如青莲。其口上牙于下显出<br>
<br>
次矜羯啰形如十五岁童。着莲华冠身白肉色。二手合掌。其二大指与头指间。横插一股杵。天衣袈裟微妙严饰<br>
<br>
次制吒迦亦如童子。色如红莲头结五髻(一结顶上之中。一结额上。二结头左右。一结顶后。表五方五智)左手嚩日啰。右手执金刚棒。嗔心恶性之者故不着袈裟。以天衣缠其颈肩。画像法说已竟<br>
<br>
次说供养法<br>
<br>
行者欲陈供养者。先须发菩提心。云何菩提心。谓发救众生之心。思惟众生苦恼起拔济心也。如是发心时。不动明王及八大童子为不请师。从自心出护持行者。应当供养。住于山林寂静之处。烧香散花持念真言。如是行时。使者现身随意奉仕。先须礼四方如来发大誓愿<br>
<br>
即礼东方作是念言。众生无边誓愿度。是大圆镜智愿也。即菩提心门。菩提心即度众生心。故发此愿作礼者。乃至成佛常得金刚萨埵加持。令菩提心圆满<br>
<br>
次礼南方作是念言。福智无边誓愿集。是平等性智之因也。即福智门。以福智二种资粮利益众生故。若发此愿作此礼者。乃至成佛地地中常得虚空藏菩萨授与灌顶。福智圆满<br>
<br>
次礼西方作是念言。法门无边誓愿学。是愿妙观察智之因也。即智慧门。为大法王故。作是愿礼者。乃至成佛当得观自在菩萨加持。智慧圆满<br>
<br>
次礼北方而作是念言。如来无边誓愿仕。是成所作智之因也。即作业门。于诸佛前作诸事业故。若作是愿礼者。乃至成佛当得金刚业菩萨加持。于一切佛世界成就广大供养业<br>
<br>
次礼毗卢遮那如来而作是言。无上菩提誓愿证。是法界体性智之因也。证大日普贤位。周遍法界。更利众生故发此愿。时十方诸佛同时证明。赞言善哉。是故一切菩萨圣众皆共守护。不久当得被无上道。总愿既说。余诸别愿随意应陈。乃至以此善根回向自他平等利益。兼不食不净之物。心无忧愁不起贪嗔痴等烦恼。不乐世乐深修禅定。如是行者是世大乐。是众生师。三摩地现前。速证无上正等菩提</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
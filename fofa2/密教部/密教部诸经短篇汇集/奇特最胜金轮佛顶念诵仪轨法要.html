<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>奇特最胜金轮佛顶念诵仪轨法要<br>
<br>
夫欲修习一字顶轮王法者。先须入大曼荼罗海会。从师亲受灌顶。既蒙印可方得咨。学微妙轨则真言教门。建立道场。一依本部仪式。画本尊像。如法安置。若欲疾成悉地。先须沐浴。着新净衣。若出家者。精持律仪。不得缺犯。若在家者。应受近住八支净戒。复当殷重发广大心。于阿阇梨所敬仰如佛。愍诸有情起大悲愿。不惜身命常生济度。悉令离苦获大利乐。入道场已。五轮投地。虔诚普礼一切如来。复对本尊。恒沙圣众以净三业悔除罪障。劝请诸佛转妙法轮。随喜三乘所修福智。以斯妙善回向菩提。法界众生同阶佛果<br>
<br>
次以涂香涂手。合掌如莲。观察本源。自性清净。为诸客尘之所覆蔽。作此观已。运心广布。我与众生亦同清净。为令清净故。诵此殊胜。浴澡真言<br>
<br>
唵(一)萨嚩(二合)婆(去)嚩秫(诗律反)度唅<br>
<br>
由三诵明故。身口意三业乃至遍法界一切悉清净<br>
<br>
次结一切诸佛部心三昧耶印<br>
<br>
止观十度内叉拳。禅智二度并申合。遍观诸佛满虚空。三诵真言顶上散。诸佛部心真言曰<br>
<br>
唵(一)尔曩尔迦(半字呼)娑嚩(二合)贺(引)<br>
<br>
由结前印诵真言故。十方诸佛一切如来。承本誓愿。皆悉运集。遍满虚空。舒光照烛。加持行人。离诸障恼。三业清净。速证菩提<br>
<br>
次结一切诸菩萨莲华部心三昧耶印<br>
<br>
　准前结佛部心印　　屈左智度入掌中<br>
　禅度直竖或三招　　运心忆念观自在<br>
　一切微尘菩萨众　　持莲眷属满空中<br>
　至心三遍诵真言　　方以印于顶右散　<br>
<br>
莲华部心真言曰<br>
<br>
唵阿(去)噜力迦(半字呼)娑嚩(二合引)贺<br>
<br>
由结前印诵真言故。观自在菩萨承本誓愿。将诸莲华众无量菩萨。遍满虚空。皆悉运集。放大光明。加持行者。令得清净。所求满足。离诸障难。疾证菩提<br>
<br>
次结一切金刚部心三昧耶印<br>
<br>
准前复结佛部心印<br>
<br>
　屈右禅度入掌中　　智度直竖或三招<br>
　尘沙眷属共围绕　　威光赫奕遍虚空<br>
　至诚三遍诵真言　　方以印于顶左散　<br>
<br>
金刚部心真言曰<br>
<br>
唵嚩日罗(二合)地力(二合)迦(半字呼)娑缚(二合)贺(引)<br>
<br>
由结前印诵真言故。十方一切金刚手等承本愿因。如云而集。现大威德。加持行人。除障摧魔。自在无碍。疾成悉地。速至菩提<br>
<br>
次结金刚甲胄护身印<br>
<br>
　止观羽作金刚拳　　禅智横屈于掌内<br>
　进力如钩惯甲势　　加持心额二肩喉<br>
　至心三遍诵真言　　印身五处顶上散　<br>
<br>
甲胄护身真言曰<br>
<br>
唵[口*部]入嚩攞(二合)[合*牛]<br>
<br>
由结甲印诵真言故。加持五处。成大护身。即同金刚坚固之体。金刚藏王承本愿力。领诸眷属。数如尘沙无量金刚围绕侍从。光明炽盛。现忿怒形。加持行人。威德自在。辟除作障。摧坏诸魔。小则能护一身。大则护持国界。一切灾厄。水火刀兵。毒药蛊虎狼猛兽。皆悉远离不敢视之。毗那药迦自然怖走。永无恼害。疾证菩提<br>
<br>
次结辨事印<br>
<br>
　止观二羽内叉拳　　禅智双屈入掌中<br>
　然申忍愿头相跓　　顶上三旋成结护<br>
　左转三匝是辟除　　随心所到作方隅<br>
　破法能成一切事　<br>
<br>
辨事佛顶真言曰<br>
<br>
曩莫三(去)漫多母驮南(引)唵拏噜唵(二合)满驮娑嚩(二合)贺<br>
<br>
由结前印及诵真言。悉能辟除及结护界。是名诸佛警悟圣心。能破他法。坏灭魔罗。天龙八部。罗刹药叉。毗那夜迦。忙怖奔走。由结此印。世出世间一切事业速能成办。自在无碍。悉地现前<br>
<br>
次结奉献阏伽印<br>
<br>
二羽仰掌舍器形<br>
<br>
　进力屈于忍愿傍　　禅智曲补于进力<br>
　捧器三旋当额上　　想浴圣众净如莲　<br>
<br>
阏伽浴圣真言曰<br>
<br>
曩么三(去)满多母驮南(引)誐誐曩糁魔沙么娑嚩(二合引)贺<br>
<br>
由结此印诵真言奉献阏伽浴圣故。表修行人无始垢业荡除清净。如妙莲华。当来果获得无染智<br>
<br>
次结虚空普供印<br>
<br>
　二羽合掌交初分　　右押左缚如金刚<br>
　想成真实微妙供　　无量云海奉圣众<br>
　供养一切诸如来　　后说四句妙伽他<br>
　五诵真言顶上散　<br>
<br>
虚空大明真言曰<br>
<br>
曩莫三满多没驮南(引)萨嚩(二合)他(引)欠盟娜孽帝萨颇(二合)啰呬[牟*含]誐誐曩剑娑嚩(二合引)贺<br>
<br>
由结此印诵真言故。以不思议力。从印流出一切供养。无量天众各持天宝器。盛诸妙供养。塞满虚空所谓涂香烧灯。饮食衣服。幢盖璎珞。奉献如来诵一遍故。流出涂香。当来获得戒品涂香。诵二遍故。流出焚香。当来获得定芬馥。诵三遍故。流出花鬘。当来获得离染妙莲。诵四遍故。流出宝食。当来获得法喜禅悦。诵五遍故。流出宝灯。当来获得如来五眼。当得如上诸功德波罗蜜门皆具足。复以心遍法界。以诚实言诵妙伽他。而说偈言<br>
<br>
　以我功德力　　如来加持力<br>
　及以法界力　　普供养而住　<br>
<br>
次以梵赞歌咏。本尊相好金身殊胜功德<br>
<br>
么祢史腻萨嚩若誐(一)地带史腻拽舍枲嚩(二合)[寧*頁](二)步嘌步晚祢迦满驮(三)三么娑多(二合)尾儞也(二合)地跛(四)讫罗(二合)么哩[寧*頁]曩谟窣睹(二合)帝怛啰(二合)哆哩左讫罗(二合)嚩(转舌)底[寧*頁](六)<br>
<br>
由赞佛三身。六根诸功德。八万四千种。殊胜不思议。承斯歌咏因。当来获妙果。福聚海无量。等同奇特尊<br>
<br>
次结佛眼大明印<br>
<br>
　止观虚合未开敷　　禅智双屈在掌中<br>
　进力各押忍愿背　　如眼开明照一切<br>
　安眉心额二肩喉　　起大悲愍怖畏除　<br>
<br>
随诵真言顶上散<br>
<br>
佛眼大明母真言曰<br>
<br>
曩莫萨嚩怛他(去引)檗帝毗庾(引一)啰褐(二合二)毗药(二合)三藐三没弟毗药(二合三)唵(四)噜噜窣普噜(二合)入嚩攞底(丁以反)瑟姹(二合六)悉驮路(引)左[寧*頁]萨嚩(二合)[口*賴]他(二合去声呼)娑(去)驮[寧*頁](八)娑嚩(二合引)贺<br>
<br>
此名一切佛眼大明。能息可畏难调伏者。为欲成就世间出世间一切佛顶大轮王法一切事位灭诸诤论。亦是一切诸佛种族母。复是一切诸大菩萨生养母。为说顶轮真言威德奇特。诸大菩萨皆失本心。诸天龙神威力灭没。凡诵一字佛顶明。先须诵佛眼明。念诵毕已。亦诵七遍。众圣欢喜安乐有情<br>
<br>
次结一字根本印<br>
<br>
　止观密缚内叉拳　　由戚忍愿如剑形<br>
　禅智进力甲柱跓　　是名金刚佛顶印<br>
　想身威德同本尊　　流光晃曜遍十方　<br>
<br>
印身五处顶上散<br>
<br>
金轮顶王真言曰<br>
<br>
曩谟三漫多(一)母驮南(二)唵[合*牛][口*部][口*臨](二合弹舌重呼)[合*牛]<br>
<br>
　此是摩诃印　　所谓如来顶<br>
　由斯结诵故　　即同于世尊<br>
　演说顶轮明　　三千六反动<br>
　山河皆勇沸　　大火遍魔宫<br>
　惶怖尽归依　　地狱众苦息<br>
　菩萨龙天众　　畏仰如佛身　<br>
<br>
次结大慈普护印<br>
<br>
十度相叉作月形　禅智檀惠相着　印心额喉顶上散<br>
<br>
慈护真言曰<br>
<br>
唵没驮昧怛哩(二合)嚩曰啰(二合)洛乞洒(二合)憾<br>
<br>
　结印诵明除怖畏　　起大悲心遍一切<br>
　所有怨敌恶相淩　　愿彼皆当大安乐<br>
　由此三诵悲护故　　毒害之心自觉悟<br>
　深生悔过向菩提　　欢喜敬仰前人所<br>
　初后若常诵此明　　惶怖众生得安慰<br>
　护大利益殊胜事　　速满诸愿证悉地　<br>
<br>
次结净珠印<br>
<br>
　盘珠于掌内　　如莲未开形<br>
　捧合于心上　　三七遍加持<br>
　顶戴殷重心　　如法而供养　<br>
<br>
净珠真言曰<br>
<br>
唵阿[口*納][口*部](二合引)帝[口*尾]惹曳(而异反)悉地(引)悉驮[口*賴](二合)剃娑嚩(二合引)贺<br>
<br>
次结持数印<br>
<br>
　二羽半金刚　　禅智捻戒方<br>
　进力忍愿后(屈不相着)　　七遍持数明　<br>
<br>
然后而念诵<br>
<br>
持珠真言曰<br>
<br>
曩莫婆誐嚩帝苏悉地娑驮也娑驮也娑驮啰剃娑嚩(二合引)贺<br>
<br>
　先当净三业　　加法而念诵<br>
　一心莫散乱　　注想于本尊<br>
　字句分明呼　　不缓亦不急<br>
　勿生懈怠意　　声咳及频申<br>
　杂染纵惛沈　　如是诸过咎<br>
　少分生忘缘　　皆不得成就<br>
　念诵课数毕　　持珠安旧处<br>
　方入三昧耶　　当住本尊观<br>
　食顷从定出　　却结根本印<br>
　次结佛眼明　　歌咏音赞叹<br>
　普供阏伽已　　辟除左解散<br>
　三部重护身　　最后慈护印<br>
　礼悔依前仪　　读诵大乘典<br>
　随意任经行　　常时莫间断　</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
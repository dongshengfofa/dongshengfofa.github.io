<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>大佛顶广聚陀罗尼经卷第五</p>
<p>　　大佛顶无畏宝广聚如来佛顶秘坛八肘大坛法品第十六</p>
<p>复说。无垢宝莲华佛顶聚心一切如来秘密大坛。变化一切佛许可坛。决定最上坛。选择净地。如近海河泉处。其地欲得微妙柔软无诸砂卤瓦石骨等。土必黄色。兼有妙华及青软草。如上此堪作其坛。修治填土。涂其地面并及阶道。结界准前坛。坛一擗手。中心稍高令平实。其地光泽由如镜面。更取香水散洒磨之。彩色器物并须新。净界道五。准前法。中心画一百八叶宝莲华子鬓并须如法。于上安释迦牟尼佛。左边安金刚藏嗔怒恐怖形。右边画迦腻瑟宅天。坐地垂一脚。面貌甚端正。欢喜视如来。佛所坐华果上叶叶上画三十二宫诸天。于东方画帝释身。种种庄严具足。南方作一梵天如前。西方作自在天如前。北方作大自在天如前。四角画作四大神王并诸眷属。庄严如法。以上中心了</p>
<p>东方起首。一一中间。画作小坛五色界道。四面并如是。作中隔一面分为九隔。中心一隔为门。四方皆如是作之。共有三十二隔。从东北角起首。逐日转。第一画作摩摩鸡神。第二嗔怒神。第三多罗神。第四作钩神。第五金刚(亦名迦罗销)第六日神。第七大白神南方。第八莲花孙那神。第九天神。第十地神。第十一使者神。第十二金刚使者神。第十三金刚牙神。第十四功德天神。第十五婆罗苏缚神。第十六元比神。西方。第十七虚空藏神。第十八海神。第十九执螺神。第二十螺髻神。第二十一大黑神。第二十二金刚族神。第二十三阎罗王神。第二十四嗔怒夜叉(是火神)第二十五龙王神。第二十六拔难陀龙王神。第二十七摩女神</p>
<p>以上诸神各随自本法庄严。本面形色于外院四角着吉祥印者。四天王亦得。又画坛外第一院。还为九隔。从东北角起首画之。第一作金刚印。二转。三三[月*古]叉。四罥索。五复突。六天棒。七天锤。八天杵。九天刀。十天幢。十一拔折罗。十二螺。十三师子座(座上着一佛指)。十四幢。十五摩竭鱼槊。十六莲华戟(四枚四角着之)二十四宝[并*羽]四枚(四角安置)二十五吉祥印(四面定作之也)南方作一火炉神执之。东方作一铃铎。西方作一宝钵。北方袈裟二十五条。又于外边。更画一重面各四肘。分为两重。于内院中。依方色田地上画七宝莲华。面别各七枚。于院中依方田色。东方于内院中。作一小坛。二肘为之。坛中作智惠菩萨(作执法形)观在自在菩萨．文殊师利菩萨．除盖障菩萨．虚空藏菩萨．地藏菩萨。又作一莲华安一宝钵。如月形。南方亦作二肘小坛。坛上作诸大菩萨．普贤菩萨．慈氏菩萨．金刚藏菩萨．无尽意菩萨．海藏菩萨．金刚契菩萨</p>
<p>是诸菩萨。有手执印契华经宝珠者。各随本形作之</p>
<p>西方如前作二肘小坛。上作药王菩萨。是诸菩萨手执天地海须弥山日月星辰三千大千世界。种种庄严具足</p>
<p>北方作二肘小坛如前。画金执拔折罗．大刀．金刚师子王．宋婆金刚．金刚顶王．金刚将王．金刚杵．金刚钩．盘龙．拔折罗．莲华拔折罗．大莲花拔折罗．金刚锁．金刚刀．金刚槊戟．金刚槊。并于北方坛上画之。次作三种结界撅法</p>
<p>第一檀香木撅。第二铜撅。第三佉陀罗木撅(长短如前)寻常作诸一切坛。皆须着水盆金银等。无有新瓷瓦瓶等。颙取一事金银盆等。香炉金银铜若无时。得新瓷瓦等亦得用之。食饮涂香末香种种华果叠器中盛于佛菩萨天神等前供养。其坛四角。安置七宝舍利塔</p>
<p>香炉四枚。种种珍宝亦着供养。四面坛上。皆着种种饮食华果香油等。须如法</p>
<p>佛像桢等。并于坛外面。向坛着之。其坛外面向坛着之。其坛幡华等并须如法</p>
<p>烧香方</p>
<p>钵多罗香(霍香是)薰陆香。栴坛香(白坛是)咄□瑟迦香(苏合香是)沉香(恶揭鲁)寠具罗(安悉香)安膳香。萨若罗婆香(婆律膏是)甲香。龙脑香。麝香。共矩么(郁金香是也)。此十二味是一切香王。坛上用烧之又。着种种音乐供养(咒师便即作法)</p>
<p>次作结界法</p>
<p>先结四方界。次结坛法界。次结顶界。次结护身界(及他人)次结大护身。便作入坛法界。行道三昧界。及弟子印咒。并结界花界(然后求成就法)</p>
<p>又法。咒师须身清净洗浴。当着净衣。一日三时洗浴。然后于净处坐。不得往秽处。常须作斋。然后诵咒。祭火神一日三时供养。取好日好时好宿好曜。须好吉相于白月十五日。自身清净。断诸色欲。作真实行。发慈心。离贪嗔痴行。平等意。然后得作法结界。自身印咒。并如上作之。求请迎追嗔怒咒坐法善面咒发遣。一依咒法作之。伏一切毗那迦夜叉罗刹及诸恶魔等为恼害者。咒师并须缚之</p>
<p>如上所说。一一次第作法。然后求成就</p>
<p>尔时世尊即说偈言</p>
<p>　能入此坛及作法　　业障报障烦恼障</p>
<p>　五逆四重及三恶　　皆悉消灭定无疑</p>
<p>　刹那无间大成就　　功德无比难思议</p>
<p>　清净明彻如摩尼　　善净柔软如金薄</p>
<p>　如我清净无染污　　速断疑或成菩萨</p>
<p>　住世人天最尊王　　常行世间无众苦</p>
<p>　如月处空照四洲　　犹如满月照众生</p>
<p>　众星围绕月最胜　　常放一切大光明</p>
<p>　并由佛顶火坛力　　刹利四众诸大王</p>
<p>　皇后嫔妃并婇女　　宰相诸官士官等</p>
<p>　悉皆尊重求爱乐　　身得成就不退转</p>
<p>　一切如来与演说　　皆由得入佛顶坛　</p>
<p>　　大佛顶无畏宝广聚如来佛顶爱乐药法品第十七</p>
<p>尔时复说。相怜爱乐药净除。降伏恶众生心。降伏外道。不问男女。妇人呼唤夜叉罗刹。交令欢喜。驱使如上所说。并能降伏。常得驱使。由如奴仆。亦无嗔恨心</p>
<p>尔时世尊。即说偈言</p>
<p>　若男若女诸天王　　妃后宫人及婇女</p>
<p>　比丘及并尼四众　　一切四众皆归依</p>
<p>　及至一生及灭度　　我今正说香功能</p>
<p>　步多地神鸠槃荼　　衣香薰香涂身香</p>
<p>　若有薰着此香药　　有人千里五重围</p>
<p>　药力摄故速不至　　天龙夜叉药师尼</p>
<p>　金翅闼干紧那罗　　摩睺罗伽阿修罗</p>
<p>　比丘刹帝婆罗门　　毗舍首陀诸众等</p>
<p>　皆来随意常恭敬　　及至命终心不退</p>
<p>　四方追摄随心至　　千里闻香皆迷乱</p>
<p>　皆由药力能降摄　　意所思念皆成就　</p>
<p>沉香。煎香。檀香。安悉香。甲香。萨必栗迦(波西苜蓿香是)萨者罗婆(娑罗树汁)[口*芒]斯香(甘松香是)香附子。青木香。毕里[目*(盈-又+乂)]具那罗陀(波西荻根是)千尸罗(□细辛白色是而香气亦名药根香)郁金香。石蜜。好蜜苏。以上等分细茑。以苏和。为丸。丸如梧子。以根本咒。咒一千八遍。以嗔怒金刚咒。咒一千八遍。嗔怒心咒咒一千八遍。嗔怒中心咒一千八遍。诵已将此香于高处烧一丸。感得大山为动。所有天龙。十种天众闻香皆作舞。乾闼婆皆摄来。紧那罗天女皆来。急如火。一切强力难降伏者闻香皆自来。此名金刚心中心速摄光聚香王方</p>
<p>又法。若咒师自薰此香。或薰衣裳。薰既已讫。咒师所行之处。四众皆来聚。若男若女。童男童女。皆生恭敬。薰此香药。皆来摄来。并发善心。心相爱乐。寻常随后。更不肯离。一切恶魔毗那夜伽等。及诸罗刹疾虎病等令人横死者。一切鬼神皆不能为害。常得善神拥护。身如着金刚甲。咒师即放大光明</p>
<p>若欲摄诸人。取其名字及形状。画取瓮中。盛新瓮未经用者。四面画杂花。覆合是。瓮底令向上。于内烧香薰。形状姓名于中着生属及生月。若男若女。并如前所说。并能摄所。金银及财宝。奴婢并六畜等。一切所须。皆不达</p>
<p>若欲为他人皆应。如是摄千里。并能来。期日不过七</p>
<p>又法。欲摄龙者。以牛粪泥。作九头龙。取前香七颗米计大。以面作香炉。于龙前烧之。称龙名字及抄名。置于形像上。亦称其名。七族皆来。至咒师前。所有驱使之处。皆不敢违期。而止恶风霜雹雷电震雳恶云等。欲下欲止俱不敢违随意。驱使若常。供养是龙。龙即动起。腾空而去。若将前香于佛前。烧其佛像。即动起行。若天神像前烧此香时。诸天等皆隐不现。若于市中烧此香时。市中所有诸物并皆不现</p>
<p>若于塔前烧此香时。其塔上天不现</p>
<p>若一切痫病虎鬼业。皆令狂惑走去</p>
<p>若欲缚扑将此香烧之。皆自缚香能禁一切不间强弱有病无病等。皆能缚之</p>
<p>若于众中。烧此香。在摩诃迦罗前咒之。一切众人皆自动。归依是咒师所。众人间此香。众人皆自缚扑</p>
<p>若于四衢路上。烧此香。有人于中过闻香。即自缚驱使皆随心</p>
<p>若欲解放时。取白芥子及水。咒之散其面上。众人服旧</p>
<p>若于尸陀林中。烧此香时。所有夜叉．罗刹．步多等诸鬼神。闻此香皆来咒师前。所驱使皆随意。由如奴仆等</p>
<p>若于价客人中。烧此香。所有劫贼及虎狼．师子毒蛇等。不能浸绕。恶人恶知识横来作障难有能。烧此香并皆不敢近人。善神常拥护。所作皆不令愿者。得遂心兴生得大利。百千万亿事悉皆称意。若欲使夜叉女。当作其形像。烧香置于前。亦烧此香。讫其女即自来所驱使。皆随意。乃至命终常不舍离。若有逆贼及恶贼坏乱国土者并诸怨敌等。画形及姓名如前。烧此香。千里之内诸贼等闻香之间。并头痛七日。烧香不绝者。头破眼睛出。若于贼众中如前烧此香。众贼皆自缚逃迸如痴者。藏隐亦无去处</p>
<p>又法。欲作使者法取髑髅七枚。净洁如法。洗治面孔令具足。男子头者有三获。为三分者即是男子。即中用之。四获者是妇人髑髅不堪用之。清净洗前髑髅庄严。着眼鼻孔齿并须如法。次第着行坐。取前香烧供养。勿令人见。于深密处作之。欲驱使时。烧香咒二十一遍。即着髑髅。自行动转开门出去。还走自来随。便出语所问吉凶事来。向咒师说之。所须金银钱财珍宝。亦能知处亦能取得。随意多少。所欲驱使。随意不难。若欲结咒索及索者。取绳及五色綖。如前烧香二十一遍。其索如蛇即东南西北随所教去。即能为之能上坛。若教缚人。亦得随意。若欲转钵。如前烧香。其钵即转及腾空。一切如意。若欲咒力时。取前香烧。其刀即行动转等</p>
<p>　　大佛顶无畏宝广聚如来佛顶成就咒师衣裳品第十八</p>
<p>应法衣。若咒衣。若欲嗔怒衣。若欲灌顶衣。我今各各分别说。所著衣裳。若欲诵咒取遍数时。即着乾陀色白色灰色等衣。并得用之</p>
<p>若欲成就时。着绯色衣。须童女作。若欲作嗔怒法者。着青色衣</p>
<p>若欲作坐禅诵咒者。着白色衣</p>
<p>若欲求吉祥者。着苏色衣</p>
<p>若欲灌顶者。着乾陀色衣</p>
<p>若欲成就坛法者。着莲华色．絣色．乾陀色．灰色．郁金色．苏色</p>
<p>尔时世尊即说偈言</p>
<p>　如上诸色等　　皆须童子作</p>
<p>　咒师先咒女　　即教清净浴</p>
<p>　与饮五味汁　　然后将入色</p>
<p>　我说衣色法　　若欲成就者</p>
<p>　皆须着此衣　　能行此法者</p>
<p>　速得大成就　</p>
<p>　　大佛顶无畏宝广聚如来佛顶咒师自着咒索品第十九</p>
<p>尔时世尊复说咒师自着咒索法。取好綖净洁者。须得赤色童女合作綖。咒师与童女五味汁令饮。綖长五尺五寸。成须五尺。取二十条合并在一处。唯紧合之。作三个北斗形。用金作之。若无金银。亦得胡印子里许。克之取三颗菩提子。于神边着于索上三处。着之此是护身吉祥索法。此索者名定成就。此索不得用萤虫。唯得用白[疊*毛]及藕丝</p>
<p>若作嗔怒索者。絣色綖作紧</p>
<p>若作凶猛索者。用青色綖作带之</p>
<p>若欲作一切事者。用白色索带之</p>
<p>　右以上索并须洛髆着之</p>
<p>右欲克此袖使用者</p>
<p>若作金刚法者。用檀香克之(所作一切事)</p>
<p>若嗔怒者。用铜克之</p>
<p>若凶猛法者。却地罗木克之</p>
<p>次说作五色橛法</p>
<p>若欲作一切事。用白檀为之</p>
<p>若嗔怒作恶之时。用赤铜作橛</p>
<p>若作凶猛之时。用铁为橛(五枚)</p>
<p>若作善事之时。用却地罗木为橛</p>
<p>若作然敌事之时。用死人骨为橛</p>
<p>　右以上橛长短如前</p>
<p>　　大佛顶无畏宝广聚如来佛顶咒师澡浴品第二十</p>
<p>若欲成就吉祥事者。用种种香水洗浴。用牛五味汁饮之</p>
<p>若作嗔怒。用乳洗浴</p>
<p>若作凶猛法者。用牛尿洗浴。如上所说洗浴法。用之大成就。次说日月吉凶作法</p>
<p>若欲作好事。皆用白月。简择好日好辰月。用月二月五月九月。右以上月所作一切事及洗浴等。起首大吉</p>
<p>若作一切凶恶事。取黑月至画已来。亦取凶日凶辰凶星</p>
<p>　右以上若有斗杀等事。以上日作之</p>
<p>次说时节法</p>
<p>凡一日一夜。唯有三时。一是善事及吉事。二是凶事。三是嗔怒事。若欲恶凶猛事。取用黄昏时。作一切凶猛事。若黄昏得好时。不劳好月颗月皆用得。若善事时节即用日午时。若嗔怒事时皆用未时作</p>
<p>如上等事。咒师须知解。不得过其时。凡欲着时节并克法。不着时克者不得其时。不取钟鼓。为定惠恐畏。或迟或疾。必须知时及作法。非时作法。诸魔竞动。悉得其便非时而下。第一钟鼓。第二看时。若定得时节。所作无不成就。若其过时节。或复未到时。此名非时作。一切皆不成就。若得决定时日。日初出时。日午时酉时。若欲成就诸善事。取日午为上。所作皆得成就</p>
<p>若作勇猛之事。取日出时。降怨伏诸事。乃至午时得用之</p>
<p>若作杀活事凶事。即日入酉时为最上。如是三时并是毗卢遮那成佛法。灭罪除魔降伏等。并用此三时。最为上</p>
<p>　　大佛顶无畏宝广聚如来佛顶莲花画像法品第二十一</p>
<p>尔时世尊。以偈诵曰</p>
<p>　若人能画此像者　　自作若教他人画</p>
<p>　教化或复自随事　　见此形像及礼拜</p>
<p>　即见常不得退转　　一切罪罪重业障</p>
<p>　皆令清净得无余　　一切所作定成就　</p>
<p>先取净白[疊*毛]及好绢成四方者。若画此像。不得用胶水。和诸彩色用汁。画人须受八戒及持斋。洗浴清净。着新净衣。一一如法。画形状如来口宣画像法。秘蜜佛顶难得值遇。增长福德。成就大事。善根功德亦能成就。他人果当得菩提不退位。常为天人众。转大法轮。若行若坐。皆得无碍处。无畏由如日月。先取如[疊*毛]细软长者四肘。方圆等界作八。分其界道皆作五色。庄严如法。中心画释迦牟尼佛。作莲花。莲华上作师子座。佛作说法之容。唯须容貌端正。四面放光。左边画作金刚藏四臂身。作轻青色半伽坐。作椿眉嗔面。头着金刚髻及天冠。回向佛。手把拔折罗．罥索．起斧．天刀。各于四手中安置。如法作之。于其身遍手有光。右边画作大嗔怒金刚王。半跏趺坐四臂。头作螺髻。如莲形及天冠。一手执杵。一手把刀。一手把拔折罗。一手把三叉器杵。于四手中各执一事。身作种种色。光从身中出。嗔怒面恐怖可畏相。其金刚面。着佛左右两边。金刚后各画一金刚。手把拔折罗立于佛两边。两边画作阿难迦叶。手执扇拂。如自己用相作光炎。于其佛无上上画作莲华佛顶面。于佛头上亦作莲华面。诸光炎皆如火色炎起。于佛直上画作伽瑟吒天宫。种种七宝庄严。如法四门</p>
<p>于其宫内画如来众。左右并作之。画金刚把拔折罗欢喜请佛法形势。画作四众天人等围绕而听</p>
<p>更于四门画舍利塔</p>
<p>左右两面画山。于山上作七宝楼阁。作举皆七宝庄严。作十二个舍利塔。一一塔中有十二佛。名菩提族塔门。门皆开。释迦牟尼佛于其莲华师子座上。如前请说法。皆有四众。画七宝云盖天雨种种七宝及花天衣等。于中心佛左边。作如来座师子莲花座。右边观世音。右边文殊师利．虚空藏．普贤地藏．左右着之。帝释．梵王．自在．大自在．四天大王等</p>
<p>右以上各依本形。如法作之。右边画如来坐。作说法形。作金刚藏．弥勒菩萨．无尽意菩萨．娑竭罗龙王．难陀跋难陀龙王等。上方左角画阿弥陀佛莲华师子之座。药王菩萨．药上菩萨．大导师菩萨．海意菩萨．尊胜菩萨．思惟菩萨。手执天地。毗那夜迦眷属等。上方右角画莲华如来师子嗔怒金刚金刚将宋婆金刚金刚[髟/占]金刚钩金刚嗔眼赤头金刚。下方左角画坛神。摩摩鸡神．毗俱胝神(嗔面是)．多罗神(星是)央俱尸神(钩是)．金刚练锁神．日神．大白神．孙陀利神(莲花是)．缚散底神(岁星是)．夜神。下方右角画地神．大地神．使者神．金刚使者神．金刚牙神．天女神．娑罗苏底神．无比神．大恐怖神．海神．商弃尼神(螺是)．一[髟/占]神．么诃迦罗神．阎罗王神．嚩噜那神(五通)．一切药神</p>
<p>上方左右角画日月。于佛两边。作四大天王。嗔怒面衣錍具金。佛前作五水池。有树木。如法池前作咒师胡跪坐。一手执香炉。一手把数珠。视如来面。于诸空处中间。画印契。其以上皆随本形状作之如法</p>
<p>尔时世尊即说偈言</p>
<p>　我今已说画像法　　若欲成就皆随要</p>
<p>　如上所执毗卢遮　　一切佛顶并诸像</p>
<p>　诸印坛法并契等　　若欲诵持先画像</p>
<p>　作得此像定成就　</p>
<p>　　大佛顶无畏宝广聚如来佛顶总摄一切诸部手印品第二十二</p>
<p>复说坛咒成就吉祥诵持坛神法缚及一切诸天印。龙夜叉乾闼婆阿修罗迦楼罗紧那罗摩睺罗步多等驱使遣役。一切毗那夜迦魔等亦执印之时。皆摧碎。能摄菩萨金刚诸天等。作此印者。无量无边功德。左右两手合掌。内虚如莲华形未开者。二大指并直竖。屈二头指。以大指押之。左右二小指二无名指苾小指于无名指背上。无名指于中指背上于顶上着之。如佛顶髻。即是佛顶根本印。右此印亦作之。敢得天地动。山石背倒。十方诸天皆大振动。所有须弥山海所有佛皆来随喜。诸佛叹言希有。得此印者共成佛一种咒师等。若有人作得此印。护净头上带之。得不退转。果当作佛。决定无疑。常持此印。当生迦腻瑟吒天生。大力金刚常拥护日夜不离。无畏宝莲华广聚佛顶一切如来心根本印。用根本咒咒之。取前根本印。左手头指直竖。是心印。用心咒咒之。所作种种一切事用之。于十大陀罗尼用之。成十地各各别用。得不退转之处。心中心亦用前印咒之。便用大验。用结界。结十方界。护他护自身。用灌顶逐日转用之。用前印心上即是禅定印。亦名受法印。准前印脐上着之。入佛堂。入坛行道并用之。此即护身。又准前心印名金刚嗔怒印</p>
<p>[合*牛]</p>
<p>作此声。好作此印。作金刚势。一切用之所。所作诸事求愿成就吉祥等。亦用此印</p>
<p>又准前印。名一切菩萨印。印名亦别。咒亦别。与此印相应者并用前印</p>
<p>用之取同前印。遍身印之。名曰甲印</p>
<p>所作一切诸事。坛中请召诸神等。求金银珍宝一切财物及一切善事。皆用此印。又准前印作之。如是作此印者。百千俱胝那庾多印并作以讫。名字手印。又咒虽别。并同用此印</p>
<p>如上诸印数多用不过此印幡转用之。一切随意。如夜闇中日出照于天下。一切众生得于眼目。此印亦尔。能为一切诸印作其眼目。此一个印若转用时。与一切诸印同并用尽。一切所用咒师皆用此一切佛顶印。名字别亦用此印。百千俱胝那庾多使者并皆用此印。又准前印。舒二头指直竖。作嗔怒。即向头上着之。名嗔怒印。有数般嗔怒。一是佛顶嗔怒族。二是莲华嗔怒族。三是金刚嗔怒族。四是摩尼嗔怒族。更有余嗔怒等。皆用此印咒如上。如上等印并翻覆用之。准前嗔怒印。还复旧深着二头指屈。即是钩印。此是嗔怒钩印。所作事求愿成就。投鬼缚魔。皆用此印摄之</p>
<p>又准前诵嗔怒咒。咒使用之追百千俱胝使者。皆用此前两印。呼唤驱使皆用嗔怒咒印大验。又准前。四指交捧。即名卷印。一切猛恶事作之贼恶人恶鬼恶魔毗那夜迦。皆用此印咒之。一切夜叉罗刹步多毗舍遮等鬼。皆悉闷绝擘地。恶龙贼等并皆碎灭而走他乡。逆贼怨敌虎狼师子蚖蛇蜘蛛一切毒虫之类。皆悉消散。呼唤驱使皆悉自在</p>
<p>若用此印追唤比丘比丘尼。天龙神。婆罗门刹帝利毗舍首陀。宰相百官大臣等。若男若女。一切人民。收摄呼唤驱使千里。亦随意自在</p>
<p>准前钩舒无名指。为大嗔怒印。若作嗔怒恶事。皆用此印。此大嗔怒印指须弥山皆倒。何况小山诸余物等夜叉罗刹。及大海等指皆干枯。指天天烈星宿日月皆悉堕落。何况恶鬼恶贼等思惟此印。并皆杂碎。夜叉罗刹难令恶鬼恶龙。蚖蛇师子虎狼一切毒虫。狐魅厌祷恶心咒师幻或咒术。一切世间所有诸恶物。悉能降伏</p>
<p>左手作卷。以大指捻头指中节。名莲华佛顶心。即诵一切如来根本印咒。此用结界。护身洗身。体着衣灌顶。驱使召请。与鬼神食。礼拜供养。烧香散花。发遣杂使。用一切随喜。一一用此印</p>
<p>舒手名为发遣印。我说此一切秘密印了名曰莲华佛顶无畏印并法并咒。次说一切受持作法咒。即说咒曰</p>
<p>唵钵头摩暏丽[合*牛]</p>
<p>此是洗浴咒二十一遍。能灭一切罪。所作吉祥事皆成就</p>
<p>唵末尼什嚩犁[合*牛]</p>
<p>此是洗手洁净咒</p>
<p>唵尾缚摩罗钵头迷[合*牛]</p>
<p>此是净身咒</p>
<p>唵钵头摩像何犁[合*牛]</p>
<p>此是衣裳咒</p>
<p>唵布瑟婆钵头迷[合*牛]</p>
<p>此是咒花咒</p>
<p>唵杜噜钵头迷[合*牛]</p>
<p>此是咒香咒</p>
<p>唵弥哩弥哩钵头摩三摩(引)贺罗(六)[合*牛]</p>
<p>此是咒食咒</p>
<p>唵钵头摩补[齒*來][合*牛]</p>
<p>此是咒食咒香供养坛中咒</p>
<p>唵娑罗娑罗钵头迷[合*牛]</p>
<p>此是薰香咒</p>
<p>唵度知度知僧何罗钵头摩尾摩犁[言*牛]</p>
<p>此是咒白芥子稻谷花咒用散之</p>
<p>唵摩尼钵头迷素噜素噜噻嚩诃</p>
<p>此是火火咒</p>
<p>唵摩尼嚩孙驮唎噻嚩诃</p>
<p>此是大地禁地时用</p>
<p>唵钵头摩末尼摩拏唎儞[合*牛]</p>
<p>此是座咒</p>
<p>唵钵头摩迦弥儞[合*牛]</p>
<p>此是入坛咒</p>
<p>唵钵头摩啫迦罗嚩唎[合*牛]</p>
<p>此是行道咒</p>
<p>唵钵头摩什嚩罗牟律陀(引)尼[合*牛]</p>
<p>此是礼拜咒</p>
<p>唵钵头摩什嚩啰地波耶[合*牛]</p>
<p>此是燃灯咒</p>
<p>唵钵头摩摩唎儞社耶[合*牛]</p>
<p>此是花鬘咒</p>
<p>唵钵头摩末尼娑罗誓曳噻嚩诃</p>
<p>此是咒水咒</p>
<p>唵噻怖吒钵头摩末尼径林什嚩(二合)噜瑟(二合)沙[合*牛]</p>
<p>此是结界咒用之</p>
<p>唵钵头牟鸟瑟腻(二合)沙波罗(二合)嚩啰乾陀唎啫(二合)泥[合*牛]</p>
<p>此是供养咒</p>
<p>唵尾么啰湿罗(二合)么[口*梨](二合)咄噜咄噜噻嚩诃</p>
<p>此是牛五味汁咒</p>
<p>唵钵头摩娑慕地唎三摩呵罗(二合)[合*牛]</p>
<p>此是云咒</p>
<p>唵三曼多婆利迦罗曼底哩[合*牛]</p>
<p>所作一切事时咒</p>
<p>唵钵头嚩利啫啰啫啰散啫啰[合*牛]</p>
<p>行咒</p>
<p>唵钵头牟瑟腻(二合)沙末尼三曼多毗啰(二合)蒲陀泥[合*牛]</p>
<p>此是光炎咒。咒师自用</p>
<p>唵萨摩怛他誐多啰尸弭(二合)散注陀那钵头迷[合*牛]</p>
<p>咄噜咄噜[合*牛]</p>
<p>此是供养佛香花咒</p>
<p>唵阿牟伽末尼钵头牟瑟腻(二合)沙步噜步噜萨摩怛他誐多噳醯耶(二合)卢枳底什</p>
<p>嚩(二合)啰[合*牛]</p>
<p>此是一切咒王族咒</p>
<p>唵钵头摩战奶乎噜乎噜[合*牛][合*牛]泮吒</p>
<p>嗔怒咒</p>
<p>唵劳陀罗(二合)吒荷娑尾讫唎(二合)多[利-禾+登]瑟吒唎(二合)什嚩(二合)啰祁儞摩诃娑摩噻怖啰[合*牛]娘(引)</p>
<p>此是嗔怒咒作一切事用</p>
<p>　　大佛顶无畏宝广聚一切如来佛顶大坛功能品第二十三</p>
<p>尔时世尊即说火坛。若欲求愿者。皆须火坛并用根本咒心咒心中心咒。及勇猛嗔怒。并用心咒根本咒心中心咒。结界呼驱使发遣</p>
<p>若欲兴云降雨。及上雨恶风暴雨霜雹非时霡等</p>
<p>尔时世尊即说偈言</p>
<p>一切颠痫摄受及相爱。所有恶魔怨象鼻等。四方斗战。夜叉乾闼婆金翅紧那罗睺步多等。福德成就总明及延寿。一切众罪三恶并七逆。福成灭罪。皆须作护摩。成就二十七种护摩法。意中所起吉凶善恶等。亦作大法。随意得成就</p>
<p>次作火坛法</p>
<p>若欲起首诵持咒护魔法。一切天神皆欢喜。其火坛于中心作天神。四方一肘上下等。于火炉上面加四寸方里许团圆向外。向外方口头稍交笼。即于炉中作一轮。其轮厚一寸。大小一尺。面用泥作之。先用细泥作之。先用细泥。后用牛粪。和种种香。一日三回泥其火炉四方四面</p>
<p>作方坛。纵广一肘二肘乃至八肘。于上画作种种神形印契等。其坛并作四门。以绳界围之。咒师坐处开一门</p>
<p>若作善事时。取有汁白乳者。木甜物苏蜜乳石蜜等。构木枝梨桃柳木桑木。其木枝颗取一事用之。其枝并一擘手烧火柴。并用此木长尺二寸。通烧柴须乾者无虫者得着火。令火自着莫吹之。欲作此法时。咒师清净洗浴。如净行婆罗门</p>
<p>以上如是法。并用佛顶根本咒心咒心中心咒作之</p>
<p>又法作一炉同前。于炉中一莲华大小如前。离地四寸。柴木枝等同前。每日三时作火法。且午黄昏时。若不得三时二时莫绝。且起黄昏作之。其咒师坐处皆须当面坐。其使人所将来物。并向左边着之。一切所有供养等。并如前作之</p>
<p>又第二火炉上画金刚部浴契印等。诵嗔怒根本咒心咒心中心咒。一切降伏怨敌等嗔怒。皆用此火法作咒等</p>
<p>又法作三角火炉。深二十。上面去火三指作三重。三角里许宽外口稍小。于中作一拔折罗高一指长八指。其外坛准前嗔怒画之。其木并用吉者有刺者却地罗木枣木皂荚木一切刺木坛等。其木枝长十指。并用此木。不用全干。余如常法说。并用嗔怒咒印。所与饮食并着毒药辛苦物鸟头附子等。此坛杀破灭坏天神人民诸魔等用此法</p>
<p>又法取莲华苏稻谷花白芥子诸[飢-几+甘]果木枝。取一百八段。如前长短。所求愿者皆得成就。所烧香等香善愿用之</p>
<p>又法取坛香末白芥。取白芥子苏蜜。一咒一掷火中。烧用桑木。火烧准前法。命延年百岁</p>
<p>又法取乳头香一切花香。苏蜜酪相和。一咒一掷火中。满八百遍。用桑木为柴木枝用五果大颗用一色。所求和合怜爱皆得成就</p>
<p>又法取乌麻粳米。苏蜜酪相和。一咒一掷火中。如是满八千遍。取构木为柴烧之。得灭一切罪障。不问轻重</p>
<p>又法取龙花苏蜜。八千遍咒之。取柿子木为柴火烧之。遍数满以雨即下</p>
<p>又法取蔓菁子。苏蜜酪相和烧。八千遍其雨即上</p>
<p>又法取粳米乌麻酪。苏蜜相和。取尸陀林中柴为火烧。一咒一掷。如是八千遍。止恶风曝雨寒冷等难</p>
<p>又法取悉香莨菪子麻子曼陀罗蔓菁油却罗尾罗木为火。一咒一掷。如是满八千遍。即得八十四百千种颠痫魔鬼虎病等诸鬼皆悉啼哭而走。若无前木。用[木*(尤-尢+升)]木代之亦得</p>
<p>又法取苏蜜涂棘柴上。还取其柴为火。一咒一掷。如是满八千遍。一切怨敌皆自消灭</p>
<p>又法取莨菪子白芥子粳米沙糖。苏蜜酪相和。佉陀罗木为火。一咒一掷火中。如是满八百。即一切毗那夜迦。直走杀打。调伏一切毗那夜迦</p>
<p>又法。取拈莲花池间。取莲花茎叶花。苏蜜酪等相和。取五果木为火。一烧一掷火中。如是满一百八遍讫。即得功德天现身来。问咒师言。有何事须何物。咒师答言。愿与我钱财。莫令乏尽。即得其愿。天即不现。咒师若行若坐。皆见伏藏。所用无尽</p>
<p>又法。取赤牛乳。白芥子稻谷花。苏蜜相和。取天木为火。一咒一掷火中。如是满八百遍。即于一切斗战之处胜他</p>
<p>又法。取阿迦枳使罗。白芥子。酪沙糖苏安悉香相和。以五木为火。一咒一掷火中。如是满八千遍。即一切天龙夜叉乾闼婆阿修罗迦楼罗步多等皆被打。降伏归依</p>
<p>又法。取莨菪子。白芥子酢相和。棘子木为火。一咒一掷火中。如是八千遍。所有难降伏鬼人皆作此法</p>
<p>又法。取白芥子。安悉香阿魏药鸟麻油相和。取皂荚木为火。一咒一掷火中。如是满八百遍。一切凶猛事。须作此法</p>
<p>又取白芥子．迦罗尾罗花(无者取桝用)．天木叶。苏蜜酪相和。取[木*(尤-尢+升)]木为火。一咒一掷火中。如是满八千遍。一切真怒恶事作之</p>
<p>又法。取苏摩那花。莲花叶天门冬苏蜜乳酪相和。取桑木为火。一咒一掷火中。如是满八千遍。如是满三日三夜。即得王妃百官一切人民。皆来降伏。恭敬供养</p>
<p>又法。取疆莨菪子天木。取若参汁和。棘木柴为火。一咒掷火中。如是满八千遍。一切怨家皆用此法</p>
<p>又法。取毒药和血。荚皂木柴为火。一咒一掷火中。如是满八千遍。即三日内其所有怨敌直皆死尽。若降伏怨敌。当作此法</p>
<p>又法。取盐白芥子相和。柴火准前。一咒一掷火中。如是满八千遍。三日内一切怨家大将直皆死尽</p>
<p>又法。取盐糖猫儿毛鸡子髑髅。蔓菁油相和。取皂荚木为火。一咒一掷。如是满八千遍。所有怨家。直皆逃尽</p>
<p>又法。取青莲华．苏末那花．莲华叶．白芥子。安悉香酪苏蜜相和。取称木为火。一咒一掷火中。如是满八百遍。所有一切众生病厄难中一切鬼神。悉皆远去。不敢近人</p>
<p>又法。蔓菁子续[卄/綏]子。蜜苏酪相和。称木为火。一咒一掷火中。如是满八千遍。一切诤讼争竞所有怨家。皆自消灭</p>
<p>又法。取檀香紫檀白芥子。安悉香煎香油酪蜜苏相和。取却地罗木枝。取桑木为火。一咒一掷火中。如是满八千遍即咒。洗浴清净着新净衣结界。然后作此法。烧种种香。一切如来。一切菩萨。一切金刚族。一切坛天神。皆自现形。所求随意。延寿更加百年。命终之后。生极乐世界。莲华化生。生不忘。常忆宿命。此是金刚护摩法所用之处。皆得通达无种不成。一切罪皆得消灭。尔时世尊即说偈言</p>
<p>　若能依上持法者　　能除一切诸恶业</p>
<p>　三恶八难及四重　　所有怨敌及诤竞</p>
<p>　八十四风及诸病　　如上罪病皆能除</p>
<p>　延年益寿超十地　　一切诸佛及菩萨</p>
<p>　常来拥护生佛国　　号名诸佛所生子　</p>
<p>佛告金刚。希有此陀罗尼。汝今收取。我今付属于汝。护诸佛国</p>
<p>尔时金刚夜叉大将。及迦腻瑟吒天。有余三十三天宫诸神。帝释梵天王四大天王。自在天大自在天等。前白佛言。世尊。我今受得一切大佛顶族王。为护佛国王及诸四众。若有读诵受持听闻此法书写。若自写。若教人写。若自随喜。教他随喜。乃至菩提道。不悔不忘。不谤此陀罗尼者。金刚言。我能拥护。日夜不离是诸人所。佛言。善哉善哉。汝能如是不可思议</p>
<p>尔时四众。闻佛所说。皆大欢喜。信受奉行</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
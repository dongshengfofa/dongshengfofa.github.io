<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>大佛顶广聚陀罗尼经卷第三</p>
<p>无畏宝广聚如来佛顶秘密藏。亦名七族王。亦名大佛顶一切如光明聚悉怛多钵怛罗大神力摄一切咒王陀罗尼经。</p>
<p>　　大威德最胜金轮三昧咒品第十二</p>
<p>白伞盖佛顶之经一卷。有如是我闻后有受奉行为时间之有不及写也</p>
<p>　　大佛顶无畏广聚如来佛顶召请诸佛品第十三</p>
<p>毗卢遮那心咒</p>
<p>唵什缚罗尼吽　一本尼罗</p>
<p>尔时最胜尊如来。毗卢遮那心咒。诵满百千遍。当供养一切如来已了。及当诵一切佛心咒。更诵一百千遍。所作皆成。众罪灭消。若行若坐。常得一切众生恭敬供养</p>
<p>毗卢遮那心中心咒</p>
<p>奄萨婆跢他伽多</p>
<p>付缚(二合)罗(引)娜帝誓诃罗[合*牛]</p>
<p>阿弥陀佛心咒</p>
<p>唵阿密利(二合)多帝誓诃罗[合*牛]</p>
<p>此咒诵满百千遍。阿弥陀佛自身现来一切诸佛菩萨。辨诸四众。比丘比丘尼。优婆塞优婆夷。天龙药叉等。并皆得见命终之后。生极乐世界莲花化生。更不随边地下贱八难六趣之身所生之处。常得宿命。所闻不信忌。若求愿者皆得成就</p>
<p>阿弥陀佛心中心咒</p>
<p>唵阿蜜栗(二合)底[合*牛][合*牛]</p>
<p>阿閦佛心咒</p>
<p>奄乞沙(二合)那尾迦帝[合*牛]</p>
<p>此咒有人暂忆念之者。乃至梵天宫殿皆大震动。命终之后。生阿閦佛国。莲花化生。更不受胞胎之身。亦不向边地下贼地狱畜生之身所生之处。常忆宿命。所闻不忌。若求愿者。皆得随意。成就能转。女成男。以要言之。一切皆得</p>
<p>阿閦佛心中心咒</p>
<p>唵阿崛閦(二合)婆荷尼[合*牛]</p>
<p>一切如来最尊最胜金刚心咒</p>
<p>唵靺驲罗(二合)尼怛他伽多[合*牛]</p>
<p>金刚心中心咒</p>
<p>唵靺[馬*百]罗(二合)拔底娑罗拔底底瑟吒[合*牛]</p>
<p>智惠光明如来心咒</p>
<p>唵娘娜(引)嚩婆斯地唎地唎[合*牛]</p>
<p>若有人。暂时忆念。能灭阿鼻地狱之罪。所有怨家债皆不侵。远能断三毒烦恼。得清净身</p>
<p>智惠光明如来心中心咒</p>
<p>唵娘娜(引)婆帝吁噜吁噜[合*牛]</p>
<p>实相如来心咒</p>
<p>唵萨帝也(二合)[哎-乂+巳]帝帝社曳吽</p>
<p>右诵此咒若有人诵之者。身口如优钵罗花香</p>
<p>宝相如来心中心咒</p>
<p>唵菩帝耶(二合)[口*巳]噜迦儞社曳[合*牛]</p>
<p>金曜积光明如来心咒</p>
<p>奄苏尾[車*齒]第素噜素噜塞已诃</p>
<p>金积光明如来心中心咒</p>
<p>奄布罗耶布罗奶[合*牛]</p>
<p>妙音如来心咒</p>
<p>唵毗噜儞毗噜儞[合*牛]</p>
<p>心中心咒</p>
<p>唵婆耶尾迦帝[合*牛]</p>
<p>尔时世尊即说偈言</p>
<p>　所作供养及祭礼　　赞佛菩萨及诸神</p>
<p>　献花杂果及花等　　百味饮食并果盘</p>
<p>　供养大神及作坛　　安栴蕫陵沉香等</p>
<p>　呼唤发并迎送　　并使心咒并其印</p>
<p>　所有罪障皆消灭　　随意读诵及见闻</p>
<p>　百劫千劫常见佛　　菩萨诸神皆拥护</p>
<p>　所作成就皆通达　　常奉诸坛印法等</p>
<p>　恶趣薄业众生等　　八难贫穷不具足</p>
<p>　六畜边地皆不堕　　如上功能说难尽</p>
<p>　所求愿者皆随意　　并由佛顶心咒力　</p>
<p>尔时世尊即说莲华佛顶根本心咒</p>
<p>南谟罗怛那怛罗(二合)夜耶南谟阿利耶噃噜枳底温嚩罗(二合)耶菩地萨得嚩(二合)耶摩诃萨得嚩(二合)耶摩诃迦噜尼迦耶唵钵头摩(二合)陀罗摩诃输陀萨嘚嚩(二合)地唎地利波罗嚩罗菩提萨嘚嚩(二合)摩儞迦娜迦尼贸睹噜(二合)什嚩(二合)罗步瑟帝陀罗陀罗跛尼多罗(二合)迦陀罗(引)糸糸薄迦梵三未罗三未埵多唎那(二合)噜绀庱噜(二合)庱噜钵头迷苏钵头迷摩诃钵头迷尾摩罗输第[合*牛][合*牛]泮吒莎诃</p>
<p>莲华佛顶心咒</p>
<p>唵钵头迷陀罗陀罗[合*牛]</p>
<p>莲华佛顶心中心咒</p>
<p>唵钵头迷悉地[合*牛]</p>
<p>莲华结印咒</p>
<p>唵钵头摩羯鞞三嚩婆[合*牛]</p>
<p>　第一身印亦请召用之</p>
<p>以两手合掌。屈二头指如勾。相去一寸。二中指如曲头相拄。二无名指屈在掌中。以大指捻其无名指中节。二小指并竖</p>
<p>　第二印使用疗病降伏人等</p>
<p>心中心印</p>
<p>准前身印。直竖二头指即是</p>
<p>　第三印发遣用之</p>
<p>准前身印。右手无名指直竖</p>
<p>　第四印呼唤追召神鬼用之</p>
<p>准前身印。两手小指真竖即是</p>
<p>　第五印咒师驱使鬼用之</p>
<p>准前身印。直竖右手大指即是</p>
<p>　第六发遣印</p>
<p>准前身印。直竖左手大指即是</p>
<p>普光菩萨根本咒</p>
<p>南谟罗怛那怛罗(二合)夜耶南谟阿利耶三曼多拸陀罗耶菩提萨埵耶摩诃萨埵耶摩诃迦噜尼迦耶怛侄她唵三摩三曼底陀罗陀罗三曼多摩诃多罗多罗折里夜帝萨罗萨罗[合*牛]嚩罗物罗嚩罗登(去)迦陀罗[合*牛]塞嚩诃</p>
<p>普光菩萨心咒</p>
<p>唵三曼多迦利[合*牛]</p>
<p>普光菩萨心中心咒</p>
<p>唵三曼多布嘌泥(二合)[合*牛]</p>
<p>金刚嗔执金刚心咒</p>
<p>唵摩诃缬哩(二合)陀耶跋折里[合*牛][合*牛]泮</p>
<p>释迦牟尼佛根本咒</p>
<p>南谟薄伽嚩帝舍枳也(二合)牟那曳多他伽多耶阿(去)罗诃帝三藐三步驮耶怛侄他唵阿尔帝阿尔多(引)祚曳何罗何罗米底唎(二合)阿耶婆噜枳帝迦罗迦罗摩诃三末耶(引)悉[口*弟]婆啰跋罗摩诃菩提曼荼尾誓莎末啰娑摩钳三摩炎菩提菩提摩诃菩提塞嚩诃</p>
<p>释迦牟尼佛心咒</p>
<p>唵末里末里摩诃末里塞嚩诃</p>
<p>释迦牟尼佛心中心咒</p>
<p>唵末儞末。儞萨罗莎叱诃</p>
<p>释迦牟尼佛印根本咒</p>
<p>唵摩母。儞陀罗。儞[合*牛][合*牛]泮(引)塞嚩诃(引)</p>
<p>释迦牟尼佛心印咒</p>
<p>唵三末儞室哩(二合)[合*牛]莎[口*巳]诃</p>
<p>释迦牟尼佛心中心咒</p>
<p>唵阿奢摩儞[合*牛]</p>
<p>莲华藏咒</p>
<p>南谟罗怛那(二合)怛罗夜耶南谟阿利耶婆噜枳底什嚩罗耶菩提萨埵耶摩诃萨埵耶摩诃迦鲁儞迦耶唵俱摩利钵头摩(二合)揭鞞塞地炎(二合引)悉地迷他[打-丁+昌]里担迷必利曳(引)[口*車]塞嚩噻诃</p>
<p>又法若日月食时。即取好赤牛苏。及昌[卄/補]。各取一两于铜钵中。感于佛前。作小坛。种种花果饮食供养。若知明朝欲蚀平。且即坐。诵咒八千遍。其苏便放光。即须服之。即得大聪明。日朝得三百诵。所有罪报亦得消灭。其昌[卄/補]自尝少许。余者施于诸人。所有含者亦得大聪明。所有罪障亦得除灭。其药若在家中。一切诸鬼恶魔悉皆远去。不敢近人。若有怨家。欲相恼乱。聚迦罗尼罗木一百八段。长十二指。火中烧之。诵咒一千八遍。千由旬外。所有一切怨家恶魔皆悉远避。不敢近人。一去之后。千年不现</p>
<p>取前火灰。于大城四面结界。恶魔鬼神。夜叉罗刹等。并皆远走他方。其城中百姓皆大安乐。无诸病患。五谷丰熟</p>
<p>又法。若鬼神作癫痫病方</p>
<p>早麻子莨[卄/渴]子曼陀罗子蔓[羔/月]子暮罗药乞沙(二合)暮啰麻子支得勒迦甘丽</p>
<p>右以上十味药等分蜜和为丸。诵嗔怒金刚咒一千八遍。其药能疗八十四千种鬼神病。皆薰之造避他方。更不敢近。其不去者并皆碎灭。梵王自在大自在摩诃迦罗等皆走逃散。更不敢来。牛马六畜等病亦得除愈</p>
<p>尔时世尊。即说偈言</p>
<p>　一切癫痫并诸疟　　梵王自在及诸天</p>
<p>　药叉罗刹并诸鬼　　闻此香药皆逃还</p>
<p>　所有斗战及怨家　　恶鬼人天并能伏</p>
<p>　一切牛羊六畜病　　鬼神闻香皆退散</p>
<p>　如此效力不思议　　并由佛顶神药力　</p>
<p>又法。若欲使夜叉女。右以金上书夜叉女。若无银。锡上亦得</p>
<p>尽身作女形。着种种衣裳。璎珞庄严。大小任作之印立着。于前作一小赤色坛。所有饮食果子等。并皆赤色以供养之。即诵嗔怒金刚心咒一千八遍。烧安悉香。遍数欲满。其像即起来语。亦莫怕之。馺馺诵咒。夜叉女语咒师言。太傅情生所须何物即说。其咒师语。我欲乃至灭度以来。驱使于汝言如愿心中所须者。并随乞之。一切如意。所须驱使取。金银珍宝。衣裳财物等。若生若熟。悉皆能取。千里万里并皆得之</p>
<p>若欲咒瓶及钵。即一小牛粪坛以糗尽。沷折罗。刀戟。槊杵。越斧。轮天棒。一一布置遍于四方。其坛四门烧香。种种花果饱食供养。其瓶置在坛中。一咒之时。并皆行动。所教去处。悉皆能往</p>
<p>又法若欲咒龙者。于有龙之处。作一八肘坛。所有诸佛及诸天神各各依方尽之。种种庄严。复以种种饮食花果。如前供养。请以烧安悉香檀沈等香。香烟莫绝。咒师结四方界。即于坛前。结跏趺坐。诵佛顶心咒一千八遍。其龙即现。所欲驱使问过去未来事。皆能说之</p>
<p>又法。若欲咒天捧天双罥索树并屋及人诸物等。准前作小牛粪增。亦供养佛。诵佛时时意念。即得随心</p>
<p>又法。咒师取一螺具。向高处立。咒螺一百八遍。以起东方起首。次此螺四方四角。逐日次第吹之。所有患疹癫痫疟病等。及诸疾病等。皆得除差。是诸鬼等皆被缚扑</p>
<p>又法。若欲缚扑。烧香以忆念此咒。一切神即随缚。说不劳诵咒</p>
<p>又法。若欲起死尸者。烧香忆念。以死尸目起。所问诸事。皆随问答</p>
<p>又法。若欲使荼枳尼鬼。烧香诵咒。一切荼枳尼鬼。随意使役。缚扑发遣</p>
<p>又法。若欲使诸鬼神摩诃迦罗众。烧香诵咒。皆悉怕惧惊怕。随意驱使。不敢违迟</p>
<p>又法。若欲使诸女魅鬼。及夜叉女。孤魅。魍魉。[病-丙+猒]蛊鬼。烧香诵咒。使役随意。若不须者。远走他方</p>
<p>又法。若欲尸陀林中。一切髑髅。自然相打。烧林作舞。唱歌而走</p>
<p>又法。若有恶云恶雨。雷雹霹震欲来。烧香诵咒。当即散灭</p>
<p>又法。若于空室中。烧香诵咒。所有一切魔鬼神。尽其报身。随意使役。须者皆得由如奴婢</p>
<p>又法。若于死尸骸骨边。诵咒。其骨化为人。起立作舞</p>
<p>又法。若在深山旷野。烧香诵咒。一切虫鹿鸟兽。皆自缚扑</p>
<p>又法。若治怨家者。于尸陀林中。取盐苏二物相和。烧香诵咒。一咒一掷火中。如是一千八遍。一切怨家。及斗战之处。即得胜利。并皆消灭</p>
<p>又法。若欲持摩诃迦罗者。于摩诃迦罗像前。作一小香坛。种种饮食供养。咒师着新净衣裳。于像前坐。诵佛顶金刚心咒百千遍。其像放大光明。□解大声起来。咒师安心莫怕。咒声不绝。其摩诃迦罗入坛中。四勺顾视。咒师即须香花饮食足下供养。摩诃迦罗欢喜赞言。善哉善哉。大能作法。大能供养。汝须何愿所愿者。我今与汝。咒师得愿。以摩诃迦罗并其眷属。一切所愿皆能随意。不离寸步</p>
<p>又法。若欲持大自在天者。种种如前。咒师诵如来金刚心中心咒一千八遍。即向东南角面向坛。烧安悉香。诵一百八遍。又取安悉香。咒七遍烧之。大自在天并其眷属。并皆现身。赞言。善哉善哉。汝能如是兴大供养。所须愿者我今与汝。咒师记得愿随意所须皆能给与。日夜守护。寸步不离</p>
<p>又法。若欲持那罗延者。供养如前。咒师以牟捻那罗延两足。诵如来金刚心咒八千遍。又取安悉香。咒七遍烧之。那罗延即动。语咒师言。善哉善哉。所须何愿。我念与汝。咒师言。欲得一切如那罗延天身。即得是愿。以所作皆得如那罗延。所利之事。悉皆成就</p>
<p>　　大佛顶无畏宝广聚如来顶雌黄药法及秘密坛法品第十四</p>
<p>雌黄二两于铜器盛。咒师洗浴。着新净衣。取前药。于佛前坛中安置。咒师诵佛顶金刚心咒一千八遍。其药放大光明。烟未出三种成就。若眼中点之。即便腾空。一切隐形众中为王。由行自在。寿命十千劫</p>
<p>第二烟出。点着眼中。于阎浮提。六作成中作王。寿命十千劫。所有伏藏龙宫。并出现。入出无难</p>
<p>第三沫出时。点着眼中。一切如来心秘密根本咒。及咒心中咒。坛法一切印等并皆出现。一切国王贵人妃后等。并皆欢喜。恭敬尊重。随意所须。皆能给与。在于众中。如日光显。所有言教尊重流行。犹如孝敬事父母</p>
<p>又法。若欲作入地中。至金刚际法。咒师于佛前作坛。清净洗浴。着新净衣。从日月一日起首至十五日。一日一夜。六时诵佛顶心咒。满百十遍。所有地中诸鬼神等并皆出现。呼唤驱使皆悉随意。咒师自身。能往十八地狱及金刚际。其中所有一切众生。见咒师者。一切业障。皆悉消除。便生天上</p>
<p>如来佛顶四肘坛法</p>
<p>尔时世尊。即说偈言</p>
<p>　欲作如来佛顶坛　　皆须近水寂净处</p>
<p>　花果园林有瑞草　　无砂骨石及冢慕</p>
<p>　迥绝独处离人间　　四方结界治其地</p>
<p>　穿深一肘须黄土　　若无黄土选胜处</p>
<p>　地堪须取高处土　　择治如法田其中</p>
<p>　如是处所大成就　</p>
<p>须取乌牸牛粪。若无者黄牛亦得。粪未随地者。漉去滓。和香汤。咒七遍。将泥方坛。其咒师于东北角坐。弟子东南角坐。抱白绳絣。咒师东南角。弟子西南角。如是逐日转。至东北角。次第絣之</p>
<p>三分之咒师。坐东北角。弟子东南角如前絣之。如是次第一匝还至本处。从内起作五色界道　第一黄　第二白　第三赤　第四青　第五黑　三道作五色。从外第一界作四门。即取香汤泥地。乳颈香龙脞香作汤。涂其中心莫污。其界道中心画佛。坐莲花。如入禅定。其所坐处。画作海池。一切地神。及诸龙。九颈龙海马。象师子。鱼鳖龟鼋。水中一切禽兽。并在佛左边。出其半身。各乎持花果及珍宝等。供养佛。右边尽恐怖神神八擘种种宝物庄严。皆须如法。其神形状。如摩诃迦罗</p>
<p>右佛西北又作一须弥山。七宝楼阁宫殿。殿上画阿修罗神。其神四擘。右手抱日。左手抱月。下左手抱捧。右下手抱莲华。右边内画火神自天梵天及师子颈诸杂等。并五颈七颈龙交龙。并于水中出半身。及第一左右边画斫迦罗。作一人于执轮。又一神手执金刚拔折罗。又作一神手执底哩(二合)鹿罗文。作一神手执牟槊揭罗。又作一神手执釰。又作一神手执刀。又作一神手执越斧。又作一神手执天捧。又作一神手执军荼。又作一神手执莲花槊。四门皆须着龙。五七九三颈龙皆随方置。东方青九。南方赤七。西方白五。北方黑三。种种押坛中。七宝金银等。五色彩色四十九段金银等钱。各一百八遍。幡花宝盖。种种庄严诸物等及画坛。并用胶水。其画师与受八戒持斋洗浴。然后画之。极须如法。种种百味饮食。皆须清洁。其下食时。用金银铜器。须四瓶器。好者新凡瓶亦得。五色綖香炉五枚取坛香水。撅长四指。钉内坛四角。铜撅四枚长十二指。从第二重四角钉。取劫地罗木。撅长十六指。于外坛四角钉之。次以五色綖于上圈之。又铁撅五枚。并须四指中心钉一木。余四枚于咒师座处外四角钉之。诸神各各须别供养</p>
<p>空纯色欢喜团三颗。果子相和作者三颗。空糗欢喜团三颗。种种百味饮食三盘。乳酪蒲桃[將/衣]浆密石密等。以上各三。天冠花鬘。佛边各三。余者各取一折作冠笼上于怙彩花。即是花冠。取白芥子稻谷花相和。咒七遍。四方各七遍散之。成结大界净坛。然后护身颈上作印。名为灌顶。取半五味汁。诵咒二十一遍。尝之少许。清净洗浴。着新净衣。然后面向东。结跏趺坐。着甲印。即作是思惟。我今着金刚甲无能坏者。即诵嗔怒王心咒百千遍讫。坛中神并皆动。咒师须定心物生恐怕。次诵如来莲华秘密藏广聚佛顶心咒八千遍。诵以从南方有一大蛇来。口眼放光。奇异嗔面。即入坛中。于诸佛前。盘身而坐。四向顾视。其咒师不须惊恐。馺馺诵咒。莫令断绝。种饮食香花供养其蛇。其蛇即语咒师言。汝作何事。汝求何愿。咒师答言。我不须物欲入金刚际。云何欲入此金刚际。咒师答言。我不为损害神诸神夜刃。我为怜愍一切众生。为救拔众生故。蛇报咒师言。须种种财物及诸珍宝。汝今领取。咒师言。我不为财受是辛苦。为救拔一切众生。要须入此金刚际中。愿早与成。其蛇欲走不贯。与愿即取死人骨为撅一枚。即诵如来嗔怒金刚心咒。咒二十一遍。即钉蛇座前。蛇告曰。咒师汝极薄情何故钉我心。其咒师入复诵嗔怒心咒。咒白芥子八千遍。打于蛇颈。便即颈面着地。口中未出。咒师即起取沫。分为三分。一分和油玉中并白芥子中。二分雌黄眼药中及延寿药和合。第三分分和前凡点药中。咒师亦复坐。取白芥子诵咒嗔怒金刚心咒嗔心咒之。一百八遍。打坛中地神及金刚际神孙那哩神等。此神等即起来立。又其立结界。撅勿拔之。无蛇走去。其撅不拔梨之不动。咒师见动以即将种种香花饮食供养。以更咒白芥子打之。诸神等并皆下语云。咒师汝所须何物。咒师答言。我愿须入金刚际中。我今与汝。此愿求者随意既得。愿以便见坛中有孔。孔中有明。咒师即取雌黄眼药。点于两目睫。清净如日。放光明。取前点药。点两[骨*專]两肩两肩间两耳发际鼻下口上阴上。如是点以如着金刚甲所有地中。诸鬼皆不能为害。由斯点药及眼药即得隐形。更诵无畏佛顶秘密藏咒二十遍。嗔怒王心咒心中忆。即入金刚际。及诸地神宫孙那哩等既入宫。以即见大水水中有诸龙蛇。咒师即取前和朱膏油。涂其自身及白芥子上散。于水中其水涸竭。龙蛇并皆来现。即入龙宫。见诸琉璃宝内外明彻。须臾之间。即见石中出摩竭鱼口。其鱼嗔怒。面极丑恶。二牙上出。其舌长四十由旬。面阔百由旬。叩啮啮齿。其鱼渐近咒师。咒师不得真冲。向右边行见鱼隐处。长十丈余。其隐处名曰天窟。即诵嗔怒金刚咒。咒白芥子打二十一遍。撅自随落。便成大门内见二大刀于刀中间。安祥而入。欲入之时见一罗刹。面极丑恶。唯有一眼。二牙出。咒师即向右眼边行。不得远去。渐渐近行。至其眼所即诵此咒。呼噜呼噜毡荼利索</p>
<p>即诵此咒。咒白芥子。打前罗刹。打以即惊怖向南而走。不知去处。走以力尽即不能动。咒师随后于其中间。便见一风门际。诵心咒。取前白芥子及油散。着门中。便入即逢水神。取前白芥子打之。自然避道渐入。又逢地神门。又咒白芥子打门。门即自开。又入渐渐行。复逢一门。门内有大坛。于坛上有种种神。四面有种种宝花。园林浴池。诸杂果树。并皆七宝所成。于其坛。四边多诸天女。种种庄严。天冠璎珞。钗铛环钏。七宝严身之具。涂香末香薰香气缤纷。颜貌端正。如红莲华。手执宝瓶。有执釰者。执刀者。有执铃者。有执金刚者。有执螺者。有执印者。有执契者。有作种种音乐及歌咏者。有持种种宝盖及幡花。如上吉相皆来。咒师前此即名内最胜成就身。便即住于大无垢际</p>
<p>复有天女来。奉宝鬘。咒师受默然不语。渐深入至大宝际。见一园池。种种花果四边围绕。其地七宝庄严。金沙布地。微妙美丽。色相端严。其中复有四池。东方有露泡。南方为香水。西方名宝光。北方微妙乳</p>
<p>咒师于中池。便即洗浴。所有诸垢皆得消灭。便入宝池。从池浴出。以即入香乳池澡浴。以即浴。以即入坛香池。香池既出。以又入甘露池。次第洗浴。以濑口及结界。出池便腾空。顶有佛螺髻。颈发绀青。色身如真金。聚寿命九十二亿百千劫。十方诸佛及菩萨一切皆现身。十方游行无不自在。得大成就。诸天人众寻当随逐拥护。供养一切。金刚际中成就最尊王九十二千。大咒师悉归依。内作弟子九十九亿百千俱胝众。天宫美女。皆来围绕。咒师至心恭敬。临命终时。如火融苏。无诸众苦。便至极乐世界。莲华化生。所生之处。常忆宿命。一切如来族三昧秘密藏咒印及坛族无数。揭波绩不忌如流水。[跳-兆+余]日乘车路复感得无垢莲华广聚大师子佛顶如来秘密摩尼宝藏陀罗尼佛顶咒。七宝叶上金字为又义味。具足如先受持。乘空而下在咒师前。因此故。得大菩提乃至佛成</p>
<p>　　大佛顶无畏宝广聚如来佛顶辨七种佛顶持诵遍数成就品第十五</p>
<p>尔时无垢宝广聚秘密藏如来佛顶心咒目前见果。不可为比。不可思议得现果报。能作种种变现。成就大事</p>
<p>尔时复说一字二字三字四字五字六字七字八字九字乃至十字读诵之。成就决定无疑。今身现得果报。何况未来。一切穷贫难。边地下贱苦厄难。谷贵饥馑难等。五逆四重十恶七逆之罪亦诵此咒。悉皆除灭。具足六波罗蜜。诸大切德善根皆悉圆满。一切如来皆言。是我嫡子。过去未来现在诸佛言。是我长子。位皆十地。速证无上正等菩提。转大法轮。说毗卢遮那。释迦牟尼佛降伏四魔。制诸外道。令诸众生。得大菩提。至不退转</p>
<p>若复有人。暂读此咒。所得功德。高如须弥。深于巨海。常赞三宝。慈愍人天。令得度脱。生老病死苦。永离三毒。若读若诵若书写。所有功德。说不可尽。即得一切佛顶印坛咒法。常在手中。皆随所愿。速得成就</p>
<p>尔时释迦牟尼佛。师子座上。大法王如来秘密心藏陀罗尼读诵功德悉皆具足一切佛顶咒字数。即说咒曰</p>
<p>[合*牛](此是一字咒)唵俱数吽(三合急呼之此是二字咒)唵跛颈</p>
<p>半(二合)瑟腻(二合)沙(此是五字咒)唵视缚(二合)罗(引)[酉*孟]哩(二合)阤曳(此是六字咒)奄萨摩具[酉*孟]曳(二合)</p>
<p>[合*牛](引)地哩(二合)迦(此是字咒)奄未尼播努迷(二合)曼努哩(此是八字咒)唵阿地瑟吒(二合急呼)那输第(长引)[合*牛]泮(此是九字咒)唵阿牟伽(引)末尼跛收牟(二合)瑟腻(二合)沙(此是十字咒)</p>
<p>如是等十大咒。莲花秘藏藏咒。我以说说若有人。作此十大陀罗尼如来心印。坛法读诵。受持此咒。即得罪灭。亦见此法。便得成就。眼所见者。心所欲者。即得成就过去未来现在。并得成就</p>
<p>尔时世尊即说偈言</p>
<p>　不贾吉日及时节　　不要吉星及持斋</p>
<p>　唯知诵咒定成就　　不须疑惑生烦恼</p>
<p>　第一烧香供养佛　　杂果饮食作香坛</p>
<p>　唯须净清诵此咒　　一切愿满得成佛　</p>
<p>次说一字咒法</p>
<p>若欲成就一字咒法者。诵咒百千遍。唯须慈愍视诸众生。犹如一子。断贪嗔痴。诵满百千遍。以即得第一位。百千俱胝如来。随喜赞叹。百千俱胝如来。所为作善根。即得第一法智惠口。复更延寿长命福德。即证一切如来秘密三昧灌顶。得广大善根。一切如来许教戒。能除一切四重五逆等业。灭度之后。即生极乐世界。莲花化生。所生之处。常忆宿命。大自在名第一位</p>
<p>第二字佛顶咒</p>
<p>若欲成就诵此第二字。即得第二地位。得二俱胝百千如来随喜赞叹。得大善根福德无量无边。现得宝光阤罗尼。而见无垢光如来。入得无垢光明佛顶坛。得见一切如来秘密三昧。得见一切如来大印法。得大菩提种种庄严佛顶。现报受大安乐。一切如来随喜与成就愿。灭度之后生无忧佛国。莲花化生。所生之处。常得宿命</p>
<p>第三字咒功能法</p>
<p>若欲成就第三字咒。诵满百千千遍。以即得第三地位。得善面陀罗尼。得普度变现佛顶陀罗尼。一诵之间。得三俱胝如来随喜赞叹。福德无量广大善根。得见莲花藏如来阿耨多罗三藐三菩提身。真金色如来。舒左手。摩咒师顶言。汝生我国中。是我之子。灭度之后。生无垢莲花月光如来国土中。所生之处。常忆宿命。阿僧祇劫寿</p>
<p>第四字咒功德法</p>
<p>若欲成就此咒。先诵百千遍。以即入第四地。得清净无垢无比最胜。得无垢法光明三昧。得宝中尊胜陀罗尼。得四俱胝百千如来随喜赞叹。得大福利。生大善根。又得无量无边功德庄严。一诵之得面见宝胜如来作善声告言。善哉善哉。汝今生庄严国土灭度之后。生于平等宝庄严世界。所生之处。莲花化生。种种具足。生生常忆宿命</p>
<p>第五字功能法</p>
<p>若欲成就五字咒者。先诵满。以得五俱胝百千如来皆来随喜赞叹生善根。得无量福。亦诵此咒。得面见宝月如来三藐三佛陀于大海中现。其四众如来赞言。善哉善哉。汝作此咒。功能今生。第五地名无垢月光明三摩地。又得名月光明宝幢幡陀罗尼。宝月如来言。此善男子必生我国。命终之时。五俱胝百千如来得现其前。报言。善男子。汝勿怖。汝有大福德。无垢月如来世界宝莲花中自然化生。种种具足。常忆宿命。得第五地</p>
<p>第六字咒功能法</p>
<p>若欲成就六字咒者。诵百千遍。以得入第六地位。得一切法过去未来现在庄严世界三摩地。得普广陀罗。即得无垢月光明莲花藏王如来无上作种种变现。咒师得见。佛告咒师言。善哉善哉。愿汝早成摩尼佛顶广聚光明大坛印法。速得不退转。六俱胝百千如来随喜赞叹。一诵之时。种种功德悉皆具足。得大善根。一切天龙皆来供养随喜。即成一切族中灌顶。现得寿命六千岁。度之后。得普佛世界莲花化生。所生之处。常忆宿命。一切众生恭敬礼拜</p>
<p>第七字咒功能法</p>
<p>若欲成就此法。先诵此咒百千遍。以即得第七位地。七俱胝百千如来面现。随喜赞叹。见普遍光明如来舒手摩顶受记言。善哉善哉。汝善男子。得生普吉祥如来佛国土。莲花化生。种种庄严。命终时。生普遍吉祥如来世界。所生之处。常忆宿命。面见一切如来</p>
<p>第八字咒功德能法</p>
<p>若欲成就此咒者。先诵此咒百千遍。以即得八地菩萨位。得见一切如来秘密三昧族坛。灌顶一切文持忌。即说五族</p>
<p>第一如来族。第二莲花族。第三金刚族。第摩尼族。第五大三昧族。如上诸族等。皆随口不忌金刚不能破。最胜如来。金刚聚如来。阿閦如来。阿弥陀如来。毗卢遮那如来。宝光如来。如上诸如来。若人忆持。称名皆来现身。若人诵此咒。其诸如来赞言。善哉善哉。随喜与汝愿。得一切如来不退。如百千如来阿罗汉三藐三菩提。得大善根无量功德。一切如来皆共许可。命终之时。得见一切如来现前。如来叹言。善男子。汝随我后。生诸佛国。得阿耨多罗不退转菩提</p>
<p>第九字咒功能法</p>
<p>若欲成就此九字咒者。先诵满百千遍。以得第九不退地。所求者随意。一切如来在本国。佛智普广尽皆现。得九俱胝百千如来随喜赞叹。得大功德无量无边福力增长。如须弥山。得大善根。深于巨海。自身见十方诸佛。而为说法。种种变现。住不动地。得不退转</p>
<p>第十字咒功能</p>
<p>若欲成就。先诵此咒。满百千遍。咒以即得不退转第十地菩萨。若咒师身常顶戴于如来佛顶咒。即得五眼清净。得生一切如来智惠善根。得十俱胝恒沙那庾多百千万亿如来供养。以讫即得十俱胝恒河沙百千万亿如来种种功德圆满不可得说不可思量。其咒师顶上放大光明。面见十俱胝恒沙百千万亿如来叹言。善哉善哉。汝此身得大勇猛三昧。无垢莲花佛顶三昧。师子吼三昧。宝幢三昧。宝族三昧。大陀罗尼三昧。电光三昧。金刚界三昧。种种变现三昧。一切如来许可三昧。净光三昧。无垢光佛顶三昧。有诵持忆念者。皆得如上所说诸大三昧。有诵持有忆念者。有供养者。得如上所说诸三昧</p>
<p>右以上十大陀罗尼。若有人。每日常诵忆念。及转读此心陀罗尼经者。得大延寿功德。广大如须弥山。得大文持。能除一切地狱．饿鬼．畜生．阎罗王界．三报．八难．七逆之罪。一切众生闻此咒名。如前罪障悉皆除灭。何咒如法受持</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
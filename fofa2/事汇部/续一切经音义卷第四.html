<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>续一切经音义卷第四</p>
<p>　　　　燕京崇仁寺沙门希麟集</p>
<p>续音大乘本生心地观经八卷 守护国界主陀罗尼经十卷 
大乘瑜伽曼殊室利千臂千钵大教王经十卷</p>
<p>右三经二十八卷同此卷续音</p>
<p>　　大乘本生心地观经(并序)</p>
<p>噫夫(上于其反切韵忆也考声云恨声也郑注礼记云噫不寤之声也下房无反考声云语端之词礼记曰夫为人子者又曰夫三年之丧又曰夫不舍昼夜皆语端也)</p>
<p>筌蹄(上七缘反考声取鱼竹器也亦笼属也亦名鱼笱庄子云筌者所以在鱼得鱼忘筌也下弟奚反庄生云蹄所以取兔得兔而忘蹄也从足帝声玉篇作罤云兔网也)</p>
<p>逵路(上求危反尔雅曰九达谓之逵郭璞注云四道交出复有傍通下洛故反尔雅曰一达谓之道路郭注云谓长道也逵又作馗音训同)</p>
<p>耆阇崛山(上音只次视遮反梵语讹略也正云姞粟驮罗矩吒此云鹫峰亦云鹫台此山峰多栖鹫鸟又类高台故以为名姞音巨乙反)</p>
<p>或裸(下古玩反诗云裸将于京论语云楴自既裸孔注云酌郁[彰-章+鬯]以裸太祖与灌同训案经序云潜导之功或裸于理说文裸字从示音视神祇祷祝祭祀之类皆从示今序从衣作裸音华瓦反谓脱衣露体也智者详之)</p>
<p>醴泉(上来启反尔雅曰甘雨时降万物以嘉谓之醴泉瑞应图曰王者饮食纯和则醴泉出饮之令人寿东观汉记云光武中元元年醴泉出京师饮之痼疾皆愈说文从酉礼声也)</p>
<p>醍醐(上徒奚反下户姑反说文作[飢-几+氐]糊二形云酪中出酥酥中清液也案本草治热毒去众风疾凉药也)</p>
<p>　　大乘本生心地观经卷第一</p>
<p>阿若憍陈如(上鸟葛反次如者反梵语讹略也应云阿若多憍陈那阿若多此云解也以初解法故先彰其名憍陈那是婆罗门姓那是男声显从其父故新翻经云解憍陈那是也)</p>
<p>阿史波室多(梵语也旧云阿湿缚此云马胜罗汉名也)</p>
<p>澄澈(上直陆反字书澄水清也下直列反尔雅曰波澈也说文澈亦澄清也从水撤省声)</p>
<p>薜舍(上蒲计反梵语或云毗舍又云吠舍西域四姓一也臣富多财通于高贵或[商/貝]旅博货涉历异邦畜积资财家藏珍宝或称长者或封邑号者也)</p>
<p>戊达罗(上式句反亦梵语也旧云首陁讹略也此之一姓务于田业耕垦播植赋税王臣多为民庶并是农夫寡于学问四姓之中最下也)</p>
<p>鹦鹉(上鸟耕反下音武下又作[母*鳥]同山海经云黄山有鸟青羽赤喙人舌能作人语名曰鹦鹉曲礼曰鹦鹉能言不离飞鸟)</p>
<p>蚕茧(上杂含反说文纴丝也从[虫*虫]朁声经文作蝅蚕非或作蚕音天显反蚯蚓之类甚乖字义下古典反说文从虫糸[繭-(糸*虫)]像茧蛾之形三启经云譬如蚕作茧吐丝还自缚也经作[爾/虫]非本字也)</p>
<p>苏迷卢(旧云须弥或云弥楼皆讹也正云苏迷卢此云妙高山琳引俱舍论云东面白银北面黄金西面颇黎南面青琉璃大论云四宝所成曰妙出过众山曰高亦名妙光谓以四色宝光明各异照世故名妙光出水八万踰缮那量也)</p>
<p>瞻卜迦(旧云瞻卜正云瞻博迦旧翻为郁金花大论云黄色花也其树高大花气远闻西国多有此树也)</p>
<p>极爆(上极字说文从木亟声亟从二人又口云人在天地之间所急者莫越手口二即天地也勹古人字又即手也下补教反说文爆灼也广雅热也考声烧柴作声火烈也韵英云火灹也韵诠火烈声也)</p>
<p>胸臆(上香邕反说文胸膺也案胸亦臆也或作匈下应力反说文臆胸骨从肉意省声也)</p>
<p>沉沦(上直林反玉篇没也切韵大也浊也下劣迍反亦没水波也尔雅曰小波为沦)</p>
<p>[(└@人)/目]龟(上武庚反切韵无目也文子曰师旷瞽[(└@人)/目]也字书云[(└@人)/目]无所见也下居追反说菀曰灵龟五色似金似玉背阴向阳上高像天下平法地大戴礼云甲虫三百六十四神龟为之长尔雅曰一曰神龟也山海经云大苦山多三足龟)</p>
<p>　　大乘本生心地观经卷第二</p>
<p>吮乳(上徐充反韵英云嗽也从口允声经作咒草变字下儒主反切韵柔也酪属也考声[女*尒]汁曰乳说文从乙孚声)</p>
<p>瀑涨(上薄报反尔雅曰瀑雨谓之涷郭注云江东呼夏月瀑雨为涷雨也涷音东下知亮反切韵大水满也说文水盛也从水张形声字也)</p>
<p>矛矟(上莫侯反吕氏春秋云蚩尤作矛考声酋矛戈之类也说文矛长二丈建于兵车也有作鉾俗字下双卓反博雅云矟亦矛也古今正字矟长丈八尺文字典说今之戟矟也有作槊[木*朔]皆非正字)</p>
<p>髓恼(上虽柴说文骨中脂也从骨随省声下能老反文字集略云头中髓也说文[匕*(巢-果+(离-禸))]字从匕从囟囟音信小儿[土*(巢-果+(囗@乂))]会也从巛巛像发上谓相上着也今经作脑字或作[腮-田+(囟-乂+夕)][月*(止/(止*止))]脑[嗈-邑+(离-禸)][怡-台+(止/(止*止))]五形皆讹谬字也)</p>
<p>　　大乘本生心地观经卷第三</p>
<p>蚊[蠢-春+(└@人)](上勿汾反说文作蚊吴音闽啮人飞虫子经作蚉俗字下莫耕反声类云似蝇而大说文云山泽草花中化生也亦生鹿身中形大者曰[蠢-春+(└@人)]小者曰[虫*((天*天)/日)]音暂字也)</p>
<p>攒鎽(上在桓反切韵合也字统云攒聚也谓合聚一处也下敷容反韵集云剑刃也考声鎽利也锐也从金峰声也)</p>
<p>象蹋(上徐两反尔雅曰南方之美者有梁山之犀象焉郭注云大兽也长鼻大耳三岁一乳或作[象-(豕-一)+(舄-臼)]下徒合反韵英云蹴也考声足践也经作踏音他合反着地行也非经意又作踏不成字也)</p>
<p>跏趺(上音加下音夫二字皆相承俗用也正作加跗二形郑注仪礼云跗足上也顾野王云足面上也案金刚顶瑜伽仪云坐有二种谓全加半加结加坐即全加也加跗坐即半加也谓降魔吉祥等也如前已释也)</p>
<p>船拨(上述缘反方言云自关而西谓舟为船说文船舟也从舟沿省声下烦靺反考声云缚竹木浮于水上集训云木橃也或作筏栰俗谬也古作[舟*發]字)</p>
<p>萎悴(上于妫反韵英云萎蔫也说文从草萎声言草委在地也下情醉反案萎悴宜作瘁顇尔雅云病也悴忧也经作悴俗字)</p>
<p>　　大乘本生心地观经卷第四</p>
<p>蝼蚁(上落候反郭注尔雅云蛖蝼即蝼蛄也说文蝼蛄或即今石鼠也头似兔尾有毛青黄色好田中食粟豆下又作螘或作[蠢-春+義]同鱼绮反尔雅曰蚍蜉大螘小者螘字林云北燕谓蚍蜉为蚁也)</p>
<p>迦兰陁(梵语也或云迦兰多或云迦兰铎迦此云好声鸟谓此竹林多栖此鸟故以为名在王舍城也)</p>
<p>货鬻(上呼卧反切韵贿货也字书云市财也亦卖也从贝化声下余六反切韵鬻卖也尔雅曰鬻縻也说文作鬻从毓鬻省声也)</p>
<p>廛肆(上直连反正体字也经文作[邱-丘+厘]或作[堐-圭+(里/八/土)][土*厘]二形皆讹案周礼云廛谓市中空地也考声一亩半也韵英云居也下息利反尔雅曰肆故今也广韵陈也放也亦作肆也)</p>
<p>贸易(上莫侯反尔雅曰贸贾市也考声贸买也又交易也下音半益反谓交还货易也说文从日勿声也)</p>
<p>蔓延(上无怨反韵英蔓谓苽[瓜*夸]之苗也下延尔雅曰延长也延引也案蔓延如蔓草连延长引不绝也下延又作莚音余战反广雅云蔓长也莚遍也二字皆从草)</p>
<p>窻牖(上楚江反案说文作牕在墙曰牗在屋曰牕从片[(囟-乂+夕)/心]像交眼之形经中或作[阿-可+((囟-乂+夕)/心)]窓二形皆谬下由酒反说文穿壁以木交为牗从片户甫声[(囟-乂+夕)/心]音楚江反)</p>
<p>欻然(上辉律反[薩-產+辛]琮曰欻急也苍颉篇猝起也说文吹起也从炎吹省会意字也下然字从肉犬灬灬音标火行皃也云犬逐其肉灬以然之亦会意字也)</p>
<p>蓬勃(上蒲公反乱也下蒲没反勃盛也案如蓬草之乱盛也今经文作熢[火*孛]二形上音峰谓[仁-二+侯]望者夜火也字书无蓬音下[女*孛]烟起也若尘起作[土*孛]若香气作馥若心逆者作悖若水广浡非乱盛卒起皃也今合作蓬勃也)</p>
<p>牝马(上频忍反尔雅曰牝曰騇郭注云草马名也魏志云教民畜[牛*孛]牛草马也诗云騋牝三千也下马字说文像形也头尾四足王在其上也騇音舍騋音来)</p>
<p>槌胸(上直追反俗字也正作椎说文击也从木隹声下勖恭反说文膺也亦作匈字书云椎胸者悲恨之极自毁其身也)</p>
<p>　　大乘本生心地观经卷第五</p>
<p>鉾矟(上正作矛音莫侯反下双卓反前第二卷经中已训释讫)</p>
<p>霹雳(上普击反下郎击反说文曰霹雳析震战也所击辄破若攻战也王充论衡云阴阳气盛相击之声即迅雷也)</p>
<p>阿练若(或云阿练儿或云阿兰若或云阿兰那皆梵语讹转耳正云阿兰娘义译云寂静处或云无诤地所居不一或住砂碛山林圹野或冢间寒林皆出聚落一俱卢舍之外远离喧噪之处也)</p>
<p>虎豹(上呼古反说文云山兽君山海经云幽都山多玄虎云豹淮南子云虎啸则谷风生也下博教反郭注尔雅云豹似熊小头庳脚黑白驳能[舌*氐]铜铁竹骨等白色者别名貘音陌)</p>
<p>豺狼(上士谐反尔雅曰豺狗足郭注云脚似狗切韵狼属也礼记云豺祭兽也下音郎尔雅曰牝獾牝狼说文似犬锐头而白颊从犬良声)</p>
<p>优昙(下徒含反梵语也或云乌昙应云优昙钵罗此云妙瑞花或云祥瑞花人间本无天妙花也或时一见)</p>
<p>　　大乘本生心地观经卷第六</p>
<p>隙光(上绮戟反切韵闲也考声壁孔也说文空闲皆曰隙从阜曰上下小也经文作隟或作隙皆非下古皇反尔雅曰光充也切韵明也大也显也古作光字)</p>
<p>飞蛾(上芳非反韵英云翔也说文像鸟羽翻飞之形也下五何反说文蚕蛾也尔雅作[我/虫]同正作[我/虫]字也)</p>
<p>牝鹿(上频忍反尔雅曰鹿牝麚牝麀其子麛案别雌雄辨子母也麚音加麀音于牛反麛音迷下鹿字正从比)</p>
<p>芳饵(上[敷-方+寸]亡反考声芳草之香者也又美盛也下仍吏反韵英食也说文云粉饼也从食耳声也)</p>
<p>墙壁(上疾良反说文垣也五版为堵释名云墙障也所以自障蔽也从啬爿声经作[土*(圭/皿)][土*廧][土*(坐-工+皿)]皆非下比激反说文屋墙也释名曰壁辟也谓辟御风寒也从土辟声)</p>
<p>坏瓦(上芳杯反说文云未烧瓦器也下五寡反又作瓦像形也古考史曰夏时昆吾氏始作瓦也)</p>
<p>芭蕉(上霸麻反下即消王注楚词云香草名也生交阯叶如席煮渍可纺绩也不坚草也自外至内并无有实故经中多引为喻净名云是身如芭蕉中无有坚是也)</p>
<p>虾蟆(上胡家反下莫遐反切韵水虫也又作蜝本草云虾蟆一名蟾一名去[酋*黽]尔雅云鼁[酋*黽]蟾蜍郭云似虾蟆居陆地淮南谓之去蚊音甫)</p>
<p>　　大乘本生心地观经卷第七</p>
<p>洟唾(上他计反下他卧反说文鼻液曰洟从水夷声也口津曰唾从口埵省声经文作涕音他礼反说文目汁也涕泣悲声也非洟埵义也)</p>
<p>　　大乘本生心地观经卷第八</p>
<p>猿猴(上王元反尔雅作蝯云猱蝯善援郭注云便攀援也下音侯狝猴也从犬侯声也)</p>
<p>埃坌(上乌开反说文细尘也从土矣声下满闷反考声污也字书尘埃着物也)</p>
<p>青蝇(下余陵反考声云飞虫也郑笺毛诗云蝇之为虫污白色使黑喻佞人变乱善恶也又曰白圭之玷尚可磨也斯言之玷不可为也)</p>
<p>吠惮(真言中字也上借音微一反下音但不求字义)</p>
<p>　　守护国界主陀罗尼经卷第一</p>
<p>炳曜(上兵永反考声明也说文焕明也从火[丙/一]形声字下弋肖反韵英云日光也切韵照也又作耀耀二形光耀炫耀也)</p>
<p>沙卤(上所加反尔雅曰浑沙出郭注云江东呼水中沙堆为潬西有沙州即呜沙山也下郎古反尔雅曰卤苦也郭注云谓苦地也案沙漠碱卤之地也二字并合从水经文作砂乃砂石也作卤乃卤簿乐名引天子车驾者也并非沙卤字也)</p>
<p>菡萏(上胡感反下单感反尔雅释草云荷芙渠其花菡萏毛诗传云未开曰芙容已开者菡萏说文菡从草函声音含萏从草臽声音陷经文作菡萏二形皆讹谬也)</p>
<p>羯逻(上居谒反下卢贺反梵语不求字义)</p>
<p>拊击(上孚武反切韵拍也下古历反切韵打也尚书舜典曰击石拊石百兽率舞孔传曰拊亦击也二字并从手付毄皆声也)</p>
<p>波涛(上博科反切韵云水波涛也尔雅曰大波为澜小波为沦也说文从水波省声下徒刀反考声涛浪浪也说文三波曰涛从水寿省声)</p>
<p>　　守护国界陀罗尼经卷第二</p>
<p>魁脍(上苦[(德-彳+王)-心+(衣-〦)]反孔注尚书云魁师也郑注礼记云首也史记云壮夫也从斗鬼声下瓌外反广雅曰脍割也案魁脍者屠杀凶恶之师也从肉会声也)</p>
<p>旋澓(上又作漩音似缘反考声洄也尔雅曰旋复返也下符福反三苍澓深也谓河海中洄旋之处从水复声)</p>
<p>痴膜(上丑之反切韵痴愚也下幕各反切韵肉薄皮也考声云皮内肉外曰膜从肉莫声)</p>
<p>　　守护国界主陀罗尼经卷第三</p>
<p>丛林(上徂红反孔注尚书云丛聚也字书云凡物之聚曰丛也说文草木聚生曰丛从[業-木+十]取声音土角反下力金反玉篇木竦也说文并二木也)</p>
<p>莽字(上莫朗反说文上下草犬在中也经作莾俗字)</p>
<p>涤垢(上徒历反切韵净也玉篇除也考声云洗涤也说文从水条声也下古厚反韵英云尘也考声染污也说文垢圿也从土后声圿音姧八反)</p>
<p>怡[申*(乞-乙+易)](上与之反切韵和乐也尔雅曰怡怿悦欣乐也下丑亮反玉篇通[申*(乞-乙+易)]也韵英云达也脉经云膓为膓气之府也从申膓省声)</p>
<p>　　守护国界主陀罗尼经卷第四</p>
<p>谛听(上都计反说文云谛审也从言帝声下他定反考声待也说文云审也字书谋也又聆也说文从[德-彳]耳壬声也[德-彳]音得壬音他顶反谓以耳审得其声也壬即声又他丁反)</p>
<p>瀑流(上薄报反广韵甚雨也尔雅云瀑雨谓之涷郭云江东呼夏月瀑雨为涷音东玉篇疾也从水暴声下流字说文从水[梳-木][梳-木]他忽反倒书古文[巢-果+子]字[巢-果+子]音子经文作流非)</p>
<p>危险(上鱼为反玉篇云隤也字书云殆也考声亦险也字林云从人在厄上下虚捡反说文危阻也韵集云险难也又邪恶也从阜佥声)</p>
<p>卉木(上许贵反七诗云卉木萋萋也传云众也尔雅云卉草郭注云百草惣名也说文从三屮作芔二屮为草也屮丑列反草本初生之形也草今为廾音草)</p>
<p>憍陈如(上举乔反略梵语也具足云阿若多憍阵那阿若多此云解也谓最初悟解法故以彰其名憍陈那婆罗门姓也那是男声显从父得新译经云解憍阵那是也)</p>
<p>多陀阿伽度(或云阿伽度梵语鲁质也正云怛他誐多此云如来十号之中第一号也)</p>
<p>阿罗诃(下音呵梵语讹略也正云遏啰曷帝此云应供谓应受人天妙供故即十号之中第二号)</p>
<p>三藐三佛陀(藐本音莫角反为就梵语借音弥药反正云三藐三没驮三字去声此云正等觉亦云正遍知即第三号也)</p>
<p>[王*尒]膳(上正作珍陟邻反考声贵也说文重也儒行云儒为席上之[王*尒]也下时战反说文食具也周礼云膳夫上士二人掌王之膳方言云膳美食也从肉善声或作饍俗字非)</p>
<p>　　守护国界主陀罗尼经卷第五</p>
<p>擐甲(上胡惯反说文云穿甲也案说文字林玉篇皆音胡惯反唯五经文字音义音古患反下古洽反说文兵器也音谱作钾云铠钾也又辰名也尔雅太岁在甲曰阏蓬也)</p>
<p>迟缓(上直知反切韵久晚也尔雅曰迟迟徐也郭注云安徐也下胡管反切韵舒也尔雅曰绰绰爰爰缓也郭注云皆宽缓也说文从糸爰声也)</p>
<p>奢摩他(梵语也此云止即持心定也)</p>
<p>毗钵舍那(亦梵语此云观谓观照惠也即定惠二名)</p>
<p>　　守护国界主陀罗尼经卷第六</p>
<p>謇涩(上九辇反说文謇吃也谓语难也或从言作[言*蹇]下色立反案涩字合从人作[仁-二+(澀-(泳-永))]字书云[言/(言*言)]涩语不正也今从水作涩说文水塞不通也非謇[仁-二+(澀-(泳-永))]义[言/(言*言)]音初音反)</p>
<p>[病-丙+斯]破(上先妻反说文病声散也又作[斯/言]悲声也经作嘶字书云马鸣嘶也非[病-丙+斯]破义也)</p>
<p>熙怡(上许其反字书云和也切韵敬也养也尔雅曰缉熙光也下与之反尔雅曰怡悦也考声和乐也说文从心台台音怡)</p>
<p>觱篥(上卑吉反下力质反本胡乐名也毛诗云一之曰觱发二之日篥烈传云一之日周之正月也觱发寒风二之日殷之正月篥烈寒气也经文作筚篥二字同说文从竹毕栗声也)</p>
<p>鹤唳(上下各反说文鹤色白而喙长朱顶寿满千岁神仙鸟也拘朴子曰鹤鸣九皋声闻干天淮南子曰鸡知将晓鹤知夜半是也说文从鸟隺声隺音何各反云从冖隹隹鸟也鸟飞高至欲出于冖音癸营反下郎计反切韵鹤鸣也)</p>
<p>筝笛(上侧茎反说文鼓弦筑身乐也本大瑟二十七弦秦人不义二子争父之瑟各得十三弦因名为筝下徒历反说文笛七孔俗云羗笛风俗通云笛涤也言涤去邪秽纳正气也)</p>
<p>蠃声(上洛戈反切韵[虫*半]属也尔雅曰蠃小者蜬郭璞注云大者如斗出日南涨海中可为酒杯说文从虫[嬴-女]声俗作螺或有作蠡二形并音礼鹿案蠃本古乐器名也吹以和乐故经中多云蠃声或云法蠃用表法声普闻含识)</p>
<p>谷响(上古屋反切韵山谷也老子云谷神不死是为玄牝下虗两反考声云崖谷应声也或作[鄉/占][鄉/言]向三形亦通也)</p>
<p>　　守护国界主陀罗尼经卷第七</p>
<p>藤萝(上徒登反字书云藤似葛而蔓生玉篇云藟也音垒下洛何反尔雅曰唐蒙女萝女萝菟丝也韵英云萝蔓也上藤字经文作蕂音诗证反乃苣蕂字胡麻别名也非藤萝义苣音巨)</p>
<p>羖羊(上公户反尔雅曰夏羊牡羭牝羖郭注云黑羖[羊*歷]也今人云牂羖也羭音羊朱反牂音子桑反羖或作[羊*古]同)</p>
<p>石矿(上常尺反释名云山体曰石下古猛反切韵金玉璞也说文未炼金也从石广声有作[金*丱]紫[金*丱]药名也经文从金广作矿俗用字也)</p>
<p>铃铎(上郎丁反切韵铃似钟而小下徒洛反释名云铎度也谓号令之限度也谓金铃铁舌振以用武金铃木舌振以兴文教令案振以警悟群生表传法语也)</p>
<p>驎陁(上良忍反下徒何反梵语也即赤色花名案字驎青骊马名)</p>
<p>辩捷(上皮件反切韵引也理也字书辩惠也说文从言辡声辡音辩下疾叶反韵英云速也胜也考声疾也尔雅际接翜捷也郭注云捷谓接续也即经中词无碍辩也)</p>
<p>　　守护国界主陀罗尼经卷第八</p>
<p>謇讷(上九[朁-日+車]反说文语吃也从言褰省声或作[言*蹇]经文从足作蹇足跛也非此用下奴骨反字书亦謇也)</p>
<p>筏喻(上房越反方言曰[竺-二+孚]谓之箄箄谓之筏秦晋通语也案暂缚柴木水中运载者曰筏也又作拨[舟*發]箄音牌)</p>
<p>歌吹(上古俄反切韵歌谣也诗云我歌旦谣尔雅曰徒歌谓之谣下尺伪反尔雅曰徒吹谓之和说文作籥)</p>
<p>　　守护国界主陀罗尼经卷第九</p>
<p>巡狩(上祥伦反切韵遍也察也下舒救反韵英云狩猎也尚书曰二月东巡狩至于岱宗柴孔传云诸侯为天子守土故巡行之顺春先东巡次夏秋冬例然巡狩四岳然后归告太庙)</p>
<p>孤茕(上古胡反考声云独也说文无父曰孤从子从觚省声下葵营反考声云孤单也文字典说无兄弟曰茕说文作[煢-(冗-几)]从卂营省声或从人作[仁-二+(煢-(冗-几))]或省作焭皆通用字)</p>
<p>鼋鼍(上鱼袁反三苍云似鳖而大也下徒何反山海经云江水足鼍郭璞注云似[虫*折]蜴大者长丈有鳞彩皮可以为鼓诗云鼍鼓蓬蓬也字从黾音猛[(口*口)/田/一]音那声也经文从龟作二字大谬字书无此鼋鼍字)</p>
<p>株杌(上知虞反韵英木根也考声木本也下五忽反切韵树无枝也说文二字并从木朱兀声)</p>
<p>糠[麥*弋](上又作糠同苦岗反说文米皮也下与职反切韵麦[麩-夫+弋]也即麦上[夕/鹿]皮也)</p>
<p>阀阅(上房越反下翼雪反考声容受也字书云简阅具其数自序功状也史记云人吕功有五各明其等曰阀积阀曰阅说文二字并从门伐悦省声也)</p>
<p>掏珠(上苦洽反切韵爪掏物也说文从手爪在臼上会意字下音朱即数珠也)</p>
<p>腊沓子(沓徒合反考声合也说文从水音别与杂还字义同经文从水旧作沓或作沓误书也案腊沓子者以五谷杂令一处用以加持如今俗言腊杂子也)</p>
<p>瓶缸(上薄经反字书云汲器也或作瓶下下江反切韵罂类也考声云酒器说文从瓦作瓨古字也)</p>
<p>孽捙(上鱼列反下七何反正梵语也此云去阿孽捙云不去捙或作搓)</p>
<p>哑哑而笑(上乌陌反顾野王云哑哑笑声下私妙反说文大戴其竹君子乐然笑也经作[口*笑][口*美]笑皆非本字传写误)</p>
<p>　　守护国界主陀罗尼经卷第十</p>
<p>旱涝(上胡笴反切韵雨少也字书阳极也从日干声下郎到反切韵淹又水涝也或作潦字亦同又音老)</p>
<p>饥馑(上居疑反下巨靳反尔雅曰谷不熟为饥蔬不熟为馑郭注五谷不成也凡草菜可食者通名为蔬又云仍饥为荐郭注连岁不熟)</p>
<p>雷霆(上鲁[廷-壬+(同-(一/口)+巳)]反切韵雷电也易曰天雷无妄也论衡云阴阳气系成声古文作靁下特丁反考声云疾雷也字书迅雷也)</p>
<p>篡夺(上初患反字书纂亦夺也韵英杀也说文从ㄙ箕声ㄙ音私箕音算云夺其君位事不敢公私而箕也下夺字说文正作夺强取也云手持一鸟大鸟在上[大/隻]去也从寸亦通无从木者)</p>
<p>逃窜(上徒刀反字书云走也避也切韵亡也亦窜也下七乱反考声藏也说文云鼠在穴中则为窜矣也)</p>
<p>椰子(上以嗟反切韵果木名也出交州其叶背面相类案食之止渴)</p>
<p>仆面(上满北反尔雅曰毙仆也郭注云谓前覆也亦作踣案仆面谓面覆于地也)</p>
<p>[舌*也]唇(上神氏反切韵以舌取物也说文作舓俗又作舐训同下食伦反切韵口唇也字书亦作[口*脣]字也)</p>
<p>拳手(上巨圆反广雅曰拳奉持也切韵屈手也从手卷省声经文从足作踡字书云踡局行不进也非拳手义)</p>
<p>咀沫(上慈吕反切韵咀嚼也字林咀啮也亦作龃苍颉篇咀噍也下莫割反即水沫也案咀沫即口中廷沫也)</p>
<p>　　大乘瑜伽千钵文殊大教王经卷第一</p>
<p>阿阇梨(梵语也或云阿遮梨或云阿左[黍-禾+利]此云轨范师谓以轨则仪范依法教授弟子)</p>
<p>和尚(正梵语[打-丁+鳥]波地耶此云近读谓此尊师为弟子亲近习读者也旧翻为亲教良以彼土流俗云殟社此方讹转谓之和尚相承既久翻译之者顺方俗云)</p>
<p>摩[醠-央+兮]首罗(梵语讹也正云么[醠-央+兮]湿伐罗也么[醠-央+兮]此云大也湿伐啰此云自在天也即大自在天王也谓此天王于大千界中得白在故)</p>
<p>蠢动(上尺允反亦动也尔雅曰蠢震动也郭注云皆摇动貌又曰蠢作也即动作也说文云动也从[虫*虫]春声会意字[虫*虫]音昆也)</p>
<p>屠儿(上达胡反考声屠杀也说文屠刳分割牲肉也下汝移反正从凶几上音信[阿-可+(巢-果+(离-禸))]会也下音人云[阿-可+(巢-果+(离-禸))]会未合人以承之)</p>
<p>魁脍(上苦回反切韵帅也首也下古外反说文割也切肉也细切为脍或作侩音与脍同市人合也非此所用也)</p>
<p>田猎(上徒年反正作畋白虎通云畋为田除害故曰畋猎如经文作田非案字书作畋古者肉食取禽兽曰畋下良涉反尔雅猎虎也郭注云凌猎暴虐也从犬[臘-月]声也)</p>
<p>渔捕(上语居反说文渔捕鱼也尸子曰燧人之世天下多水故教人渔古文作[敲-高+(虎-儿+魚)]亦捕也或作[敲-高+魚]谓[敲-高+魚]猎也下薄故反切韵捉也)</p>
<p>驰驴(上徒何反说文骆驰胡地兽也背有肉鞍负重千斤日行三百里能知水泉所在下力居反切韵畜也释名云驴卢也取其卢卢之声也从马卢形声字)</p>
<p>猪狗(上又作猪尔雅曰豕子猪也郭注云今亦曰[(雪-雨)/(土*失*匕)]江东呼狶礼记檀弓注云南方谓猪为都字从豕都省声下古厚反切韵犬也尔雅云犬未成毫狗也从犬句形声字)</p>
<p>喑痖(上饮今反说文不能言也喑犹无声也下乌贾反考声云不能言也痖人虽有声无词也古今正字痖喑也从疒亚声疒女厄反)</p>
<p>熙怡(上虚饥反字统云熙和也考声云美也从灬[(厂-一)*臣*巳]声也[(厂-一)*臣*巳]音同上灬必遥反有作[烈-列+((冰-水)*臣*巳)]熙二形皆非下以之反考声怡喜悦也说文云和也从心台声台音以之反)</p>
<p>嗢钵罗(上乌骨反旧云优钵罗或云沤钵罗此译云青莲花其花最大最香人间全无出大雪山无热池中)</p>
<p>芬陀利(或云奔茶利皆讹正云奔[奴/糸]里迦此云白色莲花也人间无亦出彼池)</p>
<p>钵头摩(或云波头摩或云钵弩摩亦云钵特摩皆讹应云钵纳么此云红色莲花上者人间虽有不及彼池出者)</p>
<p>俱物头(或云拘牟头亦云拘摩那梵音轻重也正云俱某陀此云赤莲花亦出彼池人间希少)</p>
<p>　　大乘瑜伽千钵文殊大教王经卷第二</p>
<p>颰陀(土蒲钵反梵语也古或云跋和正云跋捺罗此翻为贤也或云贤善)</p>
<p>殑伽(上疑等反下鱼佉反梵语也旧云恒河是也即无热恼大池流出四河南面一也旋流一匝流入南海者涅盘经中恒河女神也案殑伽河神名因神彰名也慧菀慧琳皆作此说)</p>
<p>　　大乘瑜伽千钵文殊大教王经卷第三</p>
<p>糁[幌-光+月]地(上乘感反次音冒梵语也旧云三菩提此云正等觉也)</p>
<p>葂憾(上借音无远反下胡感反梵音秘密不可翻传也)</p>
<p>　　大乘瑜伽千钵文殊大教王经卷第四</p>
<p>嘊喍(上五佳反下音柴犬斗也玉篇犬相啀也埤苍云相啀拒也玉篇作龇[齒*宜]褰唇露齿之貌也)</p>
<p>嘷吠(上胡刀反古文作獋说文玉篇咆吠犬鸣也切韵熊虎声也经文作号悲哭声非嘷吠义)</p>
<p>腐烂(上房武反切韵败也字书臭也考声朽也下郎肝反切韵火熟也从火阑声)</p>
<p>卜筮(上博木反尚书云我卜河朔孔传曰卜必先墨画龟然后灼之兆顺食墨吉也下时制反说文蓍曰筮决也世本云巫咸作筮故从竹从巫也)</p>
<p>缤纷(上疋仁反玉篇缤缤往来貌或盛也又众也下孚云反玉篇纷乱广雅缤缤众也纷纷乱也谓众多乱下也经文从草作[卄/(實-毌+尸)]音[實-毌+尸]乃[卄/(麩-夫+生)][實-毌+尸]字五月管名也作芬草芳盛也二字皆非也)</p>
<p>　　大乘瑜伽千钵文殊大教王经卷第五</p>
<p>毗卢遮那(梵语讹也应云吠噜左曩旧译云光明遍照新翻为大日如来云如大日轮无幽不烛也)</p>
<p>阿閦(下又作閦同初六反梵语不妙古云阿插一也应云恶蒭此云无动即东方佛名也)</p>
<p>懒惰(上亦作[娕*頁]同勒坦反下又作墯同徒卧反考声云不勤也说文不敬也并从心赖隋声也)</p>
<p>[榩-文+ㄆ]椎(上渠焉反尔雅曰椹谓之[榩-文+ㄆ]郭注云斫木櫍也下直追反说文击也从木隹声经文作楗槌或作揵稚梵语薜吒迦此云所打即或铜或木击以警众也)</p>
<p>拣择(上奸眼反文字集略云拣选也亦择也从手柬声说文柬字从八在束中下音泽切韵择亦拣也从手泽省声也)</p>
<p>　　大乘瑜伽千钵文殊大教王经卷第六</p>
<p>莹明(上乌定反顾野王云莹饰也考声莹光也亦明也或从金作蓥训同明或作明又作明同)</p>
<p>缠缚(上直连反俗又作缠切韵绕也考声缠亦缚也又音直战反下符约反切韵系也字书缚亦缠也三启经云如蚕作茧吐丝自缚也从糸博省声也经作缚也尔雅云十羽谓之缚书误也)</p>
<p>谄谀(上丑琰反又作讇切韵谀也论语云非其鬼而祭之者谄也郑注云谄媚求其福下以朱反说文谀亦谄也从言臾声经文单作乃须臾字也)</p>
<p>休废(上许尤云切韵善也美也考声息也说文从人倚木息也下芳肺反尔雅曰废舍也郭注云舍放置也切韵止也经文作废废病也非休止义)</p>
<p>　　大乘瑜伽千钵文殊大教王经卷第七</p>
<p>尔焰(梵语也此云所知花严七十七云过尔焰海也菀法师释云谓智所知境非预识境共转也)</p>
<p>秉显(上兵永反尔雅曰秉拱执也说文云手持一禾曰秉下呼典反说文玉篇字林并云光也明也案经云五智秉显宜作炳或作昞字未详秉显义)</p>
<p>　　大乘瑜伽千钵文殊大教王经卷第八</p>
<p>济拔(上子计反切韵惠也定也尔雅曰济渡也济成也济益也郭注云广异训各随事为义下蒲八反切韵擢也又尽也从手犮声)</p>
<p>　　大乘瑜伽千钵文殊大教王经卷第九</p>
<p>逼迮(上彼力反切韵逼迫也考声云逼近也下侧伯反玉篇狭也亦迫也或作窄亦同)</p>
<p>登入(上都胜反尔雅曰跻登升也切韵进也礼记月令禾乃登即成也)</p>
<p>　　大乘瑜伽千钵文殊大教王经卷第十</p>
<p>裸形(上华瓦反本音郎果反为避俗讳作上音顾野王云脱衣露袒也说文从衣果声案坼衣半上半下果在中即为裹并衣在一边即为裸会意字也经文从示作裸音灌非此用也)</p>
<p>祠祭(上似兹反尔雅曰春祭曰祠郭注曰祠之言飤也下子例反切韵享荐也论语云祭神如神在如前花严经第十二已释)</p>
<p>厮破(上息妻反切韵病声散也考声云声嗄也经作嘶马嘶呜也非破义)</p>
<p>綟急(上练结反切韵云小结也字书拗綟也与捩意同下急字从人手心也云人之急者心之与手[夕-、]古人字彐古手字会意也)</p>
<p>诋债(上又作詃同都礼反切韵呰也[言*互]亦诃也考声欺也毁也下侧懈反切韵征财也从人责声)</p>
<p>拘賖梨子(具足应云未伽梨拘賖梨子末伽梨是姓拘賖是母名也此外道计苦乐不由因即自然外道)</p>
<p>毗罗[月*互]子(具足应云毗罗[月*互]子珊阇邪毗罗胘母名也珊阇邪此云等胜此外道不须修道经八万劫自尽生死如转缕丸也)</p>
<p>鸠驮迦旃延(具足应云迦罗鸠驮迦旃延迦罗鸠驮此云黑领迦旃延姓也此外道应物而起人若问有答有若问无答无也)</p>
<p>富兰那迦叶(富兰那此云满也迦叶姓也此云龟氏此外道计无因也)</p>
<p>尼乾陀若提子(尼干陁此云无继若堤母名亦云亲友母名亲友也此外道计苦未有定因要必须受非道能断)</p>
<p>阿耆陁翅舍钦婆罗(阿耆陁此云无胜翅舍钦婆罗此衣名此外道以人发为衣五热炙身也)</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>续一切经音义卷第八</p>
<p>　　　　燕京崇仁寺沙门希麟集</p>
<p>　　续音根本说一切有部毗奈耶药事二十卷</p>
<p>右从第一尽第二十同此卷续音</p>
<p>　　根本说一切有部毗奈耶药事卷第一</p>
<p>痿黄(痿于隹反考声湿病也集训云足不及也释名云痿萎也如草木叶萎死于地也从疒委声下胡光反尔雅云玄黄病也郭注云[虺-兀+兄][(虺-兀+兄)-虫+貴]玄黄皆人病之通名而说者便为马病失其义也)</p>
<p>憔顇(上齐遥反下情遂反考声云憔顇瘦恶苍颉篇作憔悴云愁忧也毛诗从言作谯谇班固从疒作癄瘁汉武帝李夫人赋从女作嫶[女*卒]左传从草作蕉萃诸书无定一体今经文多作憔顇)</p>
<p>蘡薁(上益盈反下于六反考声云草名可食似葡卜而小其子黑色说文云二字并从草婴奥俱声也)</p>
<p>棕榈(上子红反下力居反韵集云栟榈木名也考声云栟榈木有叶无枝二字从木[稯-禾]闾声栟音并)</p>
<p>椰子(上以遮反韵集云椰子果木名也其叶背面相类出交趾及海岛子大者可为器从木耶声)</p>
<p>菖蒲(上尺良反下薄胡反切韵菖蒲草名似兰可以为席也本草云菖蒲药名八月采根百节者为良也兰音良刃反)</p>
<p>[麩-夫+廣]麦[麥*弋](上古猛反说文麦皮也方言云即今大麦也下与职反字书无此字新字林云[麩-夫+弋]麦芒也案麦字从来[各-口]白虎通云麦金也金王而生火王而死也[麥*廣]从矿省声[麩-夫+弋]从弋谐声也久音虽)</p>
<p>江[狂-王+屯](上古腔反下徒论反俗字正作豚言江[狂-王+屯]即江海水中大鱼也其形类[來*者]故以为名风波欲起此鱼先出水上出没须臾有风浪起也)</p>
<p>鲛鱼(上古肴反说文云海鱼名也皮有文可以饰刀剑也从鱼交声下语居反说文云水虫也从[色-巴+肉]水作[(冉-土+(久/人))/水]尔雅曰鱼膓谓之乙鱼尾谓之丙郭注云皆似篆书字因以名焉)</p>
<p>疮疥(上楚良反古文作创[利-禾+刃]刃破也释名云疮伤也言体有伤破也礼云头有疮则沐下音介又作疥说文云瘙也从疒介声作疥亦同)</p>
<p>[糸*狂]婆(上又作[狂/糸]音女林反梵语果木名也)</p>
<p>骚毗罗(上苏刀反梵语此云漉水囊)</p>
<p>钉橜(上丁定反考声以丁钉木也下其月反韵略云杙也尔雅云在地者谓之臬郭璞注云即门橜也或作橛字)</p>
<p>欧逆(上乌口反切韵吐也又作呕同食疗本草云猪胆止干呕也)</p>
<p>杙上(上羊式反尔雅曰樴谓之杙郭注云即橜也又作弋训同樴音持方言北人谓橜为樴也)</p>
<p>家赀(上古牙反尔雅云牖户之闲谓之扆其内谓之家说文云家居也字从宀豭省声也宀莫仙反深屋皃豭音古牙反下即移反说文云赀货也又财也从贝此声)</p>
<p>邬波驮耶(上安古反或云郁波第耶梵语轻重也此翻为近诵为以弟子年小不离于师常逐常近受而诵也鄥波驮耶亦翻为亲教旧译为知罪知无罪名为和尚或云和阇并于阗等国讹转也本非印度之雅言)</p>
<p>割[月*坒](上正割字尔雅云割裂也韵集割剥也又断截也下傍礼反俗字也正作[骨*坒]切韵股也从骨坒声坒音比)</p>
<p>饥馑(上古文作[飢-几+乏]又作饥同音几治反下音觐尔雅云谷不熟为饥郭注云五谷不成也又曰蔬不熟为馑注云凡草菜可食者通名为蔬春秋谷梁传云二谷不升谓之饥三谷不升谓之馑五谷不升谓之灾也灾正灾字)</p>
<p>剜割(上乌桓反埤苍云剜犹[利-禾+肙]也广雅义同说文云剜挑也从刀从[夕*匕]音琓经文作剜字俗)</p>
<p>　　根本药事卷第二</p>
<p>羯阑铎迦(下音姜佉反旧名迦阑陀亦云迦阑铎迦皆梵语讹转也本云羯[娕*頁]驮迦此云好声鸟谓王舍城侧有大竹林此鸟栖止多在其林因以名焉)</p>
<p>患痔(上胡惯反考声病也集训云忧也切韵苦也恶也说文云从心串声串音古患反下直里反切韵漏病也考声云后病也说文云从疒峙省声疒女厄反)</p>
<p>薜舍离(上蒲计反梵语或云吠舍离古云维耶离亦云毗耶离皆讹略也此翻为广严城谓此城于中印度境最大广博严净因名焉)</p>
<p>婆罗痆斯(痆女黠反亦云波罗捺斯旧云波罗奈亦梵语西域国名也)</p>
<p>荻苗(上徒历反亦西域国名彼国多出此草因以为名焉)</p>
<p>樗蒱(上丑居反尔雅云栲山樗也下薄胡反尔雅曰杨蒱柳郭注云可以为箭也案樗蒱二字戏也博物志云老子入胡因作樗蒲)</p>
<p>铅锡(上与专反玉篇铅青金也尚书云青州贡铅说文云从金[八/口]声经文作铃俗字下先戚反亦铅类也尔雅云锡谓之鈏郭璞注云白镴也说文云锒锡之间从金易声也鈏音弋忍反)</p>
<p>间错(上古苋反尔雅云间代也玉篇间厕切韵间迭也隔也下仓各韵集云杂也考声东西为交上下为错律文从糸作[糸*間]与橺同切韵桾也非间错义)</p>
<p>嫂怪(上苏皓反尔雅释亲云兄之妻为嫂弟之妻为妇说文云从女叟声又作嫂古文律文从更作[女*更]俗用字也下古坏反切韵怪异也又作恠字)</p>
<p>恍惚(上虎晃反下呼骨反字林云心不明也老子云恍恍惚惚其中有物二字并从心光忽声下或作忽)</p>
<p>　　根本药事卷第三</p>
<p>嗢柁南(上乌没反次徒可反梵语也此翻为集总散亦云足迹或云欇施皆随义译即偈颂也)</p>
<p>犷戾(上古猛反字书恶也顾野王云犬不可附也下郎计反尔雅云罪也切韵乖违也说文云曲也字从犬出户下也二字并从犬律文从禾作穬乃禾[卄/(└@人)]也非犷戾也)</p>
<p>罗弶(上鲁何反韵略云网罗也诗云逢此百罗尔雅云鸟[(ㄇ@人)/古]谓之罗或作罗下其亮反说文取兽具也从弓谅省声也)</p>
<p>毗诃罗(诃音呵或云微贺罗梵语声转也此云寺也或云僧伽蓝摩此云众园律云造五百毗诃罗即五百寺也)</p>
<p>船舶(上食川反方言云关东曰船关西曰舟说文云从舟沿省声沿与专反沿路之沿铅锡之铅皆放此律文从公作船作舡皆俗字下傍陌反切韵海中大船也从舟白声)</p>
<p>一撮(仓适反适古活反字书云以手撮物也算经云六十四黍为一圭四圭为一撮从手最声又音臧适反谓手撮也)</p>
<p>伞插(上苏旱反广韵伞盖也陆氏本作伞下楚洽反说文刺人也从手臿声臿音同上从手人臼也律文作插或作插皆误书也)</p>
<p>　　根本药事卷第四</p>
<p>土榻(上他古反尚书曰土爰稼穑说文云土吐也能吐生万物也从二二地之数也亅象地中物出也〡古本反下亦作[木*翕][仁-二+翕]同吐盍反字书云床榻也从木[日/羽]声[日/羽]音同上)</p>
<p>陂湖(上彼宜反尚书云泽障曰陂尔雅曰陂者曰陂郭注云地不平也说文云从[阜-(口/十)+(耜-耒)]皮声下户吴反切韵江湖也广雅曰湖亦池也从水胡声也)</p>
<p>逃避(上徒刀反集训云亡也去也说文云窜也切韵走避也从辵兆声辵丑略反亦作[迍-〦+山]字下毗义反韵集藏也违也又去也回也孝经曾子避席注云起答也)</p>
<p>天竺国(竺音笃或云身毒或云贤豆或云印度皆讹正云印特伽罗此云月西域记云谓诸群生轮回不息无明长夜莫有司存其犹白日既隐宵月斯继良以彼土贤圣继轨导凡利物如月照临故以名焉)</p>
<p>摩揭陀(或云摩竭提亦云墨竭提皆梵语讹转也自古翻传随义立名或云不至言其国邻敌不能侵至也又云遍聪慧言聪慧之人遍其国内也又言无毒害言其国法不行刑杀其有犯死罪但送寒林耳)</p>
<p>稻[卄/幹](上徒皓反切韵粳稻也礼记云嘉稻曰蔬本草云粳米主益气止烦泄稻米主温中令人多热明是二物也说文云沛国呼稻为糯字林云稻米黏粳米不黏也下古案反字书云茎干也)</p>
<p>　　根本药事卷第五</p>
<p>拓颊(上他洛反集略云手拓物也下古叶反切韵面颊也案拓颊与搘颐义同也颊籀文又作[夾*(巢-果+(一/自))]古字也)</p>
<p>门阃(上莫毗反尔雅云正门谓之应门顾野王云在堂房曰户城郭曰门说文云从二户作门下苦本反说文云门限也从门困声也)</p>
<p>嗢钵罗(上温骨反旧云沤钵罗或云优钵罗亦云乌钵罗皆梵语轻重也此云青莲花其花青色叶细狭长香气远闻人间罕有唯大无热恼池中有此莲花也)</p>
<p>拘物头(梵语或云拘某陀亦云拘牟那此云赤莲花其色深朱甚香亦大人间无亦出彼大龙池)</p>
<p>分陀利(梵语讹略也或云奔茶利迦或云奔[奴/糸]哩迦此云白莲花其花如雪如银光夺人目甚香亦大多出彼池人间亦无[奴/糸]音奴雅反)</p>
<p>聋痖(上禄东反左传云耳不听五音之和谓之聋杜注云聋暗也苍颉篇云耳不闻也说文云从耳龙声下鵶贾反考声云口不能言也古今正字痖喑也从疒亚声疒女厄反律文从口作哑音厄周易云笑言哑哑也非聋痖字)</p>
<p>杻械(上敕久反下胡戒反玉篇云桎梏也考声云所以拘罪人也在手曰杻在足曰械并从木丑戒声也)</p>
<p>栗姑毗(姑吐涉反梵语旧云离车子亦云梨车毗此云贵族即公子王孙也)</p>
<p>无[葶-丁+呆](下古老反切韵禾秆也又藁本谓草创之本也说文云草也从草槀声槀音同上)</p>
<p>车辂(上九鱼反下洛故反释名云天子所乘曰车辂大戴礼云古之车辂也盖圆像天轸方像地二十八轑像二十八宿三十辐像日月之数仰则观天文俯则察地理前视銮和之声侧观四时之运也)</p>
<p>摩纳婆(梵语也或云摩那婆此云儒童即修习圣道者也)</p>
<p>弶伽河(上其亮反梵语旧云恒河应云殑伽音鱼等反西域河名此河本出无热恼池南面以彼沙细最多故引为喻)</p>
<p>阿遮利耶(旧云阿阇梨或云阿左梨梵语声转也此云正行又云轨范谓于善法中教受令知轨范也)</p>
<p>翅翮(上又作[羽*支]同施智反集训云鸟翼也下胡革反玉篇云鸟羽也尔雅云羽本谓之翮郭璞注云鸟羽也从羽支鬲皆声也)</p>
<p>　　根本药事卷第六</p>
<p>福鞔(下母桓反说文云覆盖也案律文云以百福挽万字手即诸经律百福庄严网鞔手也律文从车作挽音挽说文云引车也甚乖律意)</p>
<p>聪睿(上仓红反说文作聪尚书云听曰聪孔传云耳[聰-囪+公]明审也说文云察也从耳匆声匆音同上匆字从心匆音楚江反律文作[聰-囪+公]俗字下悦惠反洪范云睿作圣郑注礼记云思之精也广雅云智也古今正字深明也从[(├/(月-一))*又]从目从谷省[(├/(月-一))*又]音残律文作[(止/(谷-口+目))*又]不成字也)</p>
<p>技艺(上渠绮反切韵艺能也说文云从手支声律文作伎非下鱼祭反考声云才也切韵能也广雅云常也论语云游于艺也)</p>
<p>铁矟(上他结反说文云黑金也从金[鐵-金]声律文作铁俗字下双捉反博雅云兵器也韵诠云长矛也从矛肖形声字也律文有作槊俗字)</p>
<p>[竺-二+(狦-(狂-王))]立(上楚革反说文作[狦-(狂-王)]云符命也谓上圣符信教命以授帝位像简[狦-(狂-王)]连掇之形律文作束驱束也说文云马挝也非[竺-二+(狦-(狂-王))]立字)</p>
<p>饷伽(上式亮反梵语或作商佉二字此云蠃即今所吹法蠃是也)</p>
<p>赫赫(呼格反韵集云明也盛也考声云发也诗云赫赫师尹尔雅云赫赫迅也郭注云谓盛疾貌律文从火作焃火赤色也非赫赫义也)</p>
<p>邬波索迦(上乌古反索苏各反梵语也旧云优婆塞讹也此云近事男即七众之一也)</p>
<p>鹦鹉(上乌耕反下音武或作[母*鳥]山海经云黄山有鸟青羽赤喙人舌能作人语名曰鹦鹉并从鸟婴武皆形声字)</p>
<p>恶鸱(下处脂反尔雅云怪鸱也郭注云即鸱鸺也今江东通呼怪鸟又曰枭鸱注云即土枭也或作[互*鳥]俗字也律文作鵄非也)</p>
<p>搦杀(上女陌反字统云捉搦也从手溺省声又音女角反切韵持也下所八反尔雅云斩刺杀也作煞俗字也)</p>
<p>[月*郤]踏(上居约反俗作脚切韵手[月*郤]也释名云[月*郤]却也以其坐时却在后也下徒合反考声云着地行也又作蹋字林云蹴也)</p>
<p>　　根本药事卷第七</p>
<p>青辂(上仓经反东方色也罗浮山记云男青女青皆木名今不取下洛故反释名云天子所乘白辂以金玉象等随所饰名之前第五卷已释)</p>
<p>怀迂(上户乖反尔雅云怀来也切韵安也说文云从心褱声褱音同上下王俱反顾野王云迂大也远也韵集亦云远也案怀迂思来远贤也)</p>
<p>曲磵(上丘玉反切韵委曲也下古安反或作[澗-日+月]尔雅云山夹水曰涧顾野王云百磵也)</p>
<p>罐绠(上古玩反集训云汲水器从缶雚声缶音芳久反雚音贯下古杏反玉篇云汲绳也说文云汲井绠也从糸更声糸音觅字)</p>
<p>簸之(上布火反说文扬也从箕跛省声又音布个反今之簸箕是也)</p>
<p>[糸*間]色(上古苋反宜作间字也律文前第二卷已广释讫)</p>
<p>孚附(上方无反诗云万邦作孚玉篇孚信也又悦也说文云鸟孚卵也从爪从子象形下符遇反切韵云寄也又着也考声相依附也从付自声也)</p>
<p>[此/朿]爪(上卒髓反广雅云[此/束]口也字书云喙也说文从此束声亦作觜[口*束]二形束音千四反众音晖卫反下侧绞反切韵爪距也又手爪也说文云覆手曰爪象三指形又作又字)</p>
<p>褒洒陀(上保毛反中沙鲊反梵语也旧云布萨讹略也此云长净谓十五日说戒增长净业也)</p>
<p>　　根本药事卷第八</p>
<p>鹪鹩(上即霄反尔雅云挑虫鹪郭注桃雀也俗呼巧妇下洛箫反切韵云鹪鹩小鸟也庄子云鹪鹩巢于深林不过一枝也说文云二字并从鸟焦尞皆形声字也)</p>
<p>婆罗门(不正梵语也应云没啰憾摩此云净行或云梵行自相传云我从梵王口生独取梵名世业相传习四围陀论例多博智守志贞白其中聪明颖达者多为帝王之师)</p>
<p>刹帝利(上初八反亦梵语也此译云田主即上古已来王族贵种亦习四围陀论博闻强记仁恕弘慈其有德贞福胜者众立为王也)</p>
<p>薜舍(亦梵语也薜毗桂反或云吠舍此云[商/貝]主虽有大福多有珍财不能通达典坟货迁蓄积或赐封邑多为长者荣镇国界以救贫乏)</p>
<p>戍达罗(亦梵语不正也应云戍[木*奈]啰此有多名一义译为众杂或广务田畴播植蓄产或工巧杂艺或渔猎采捕或庸作赁力四姓之中此最居下也)</p>
<p>[外*男]甥(上音外下音生释亲云妻之父为外舅妻之母为外姑郭注云谓我舅者吾谓之甥又曰姑之子为甥舅之子为甥郭注云甥犹生也)</p>
<p>蚊蚁(上亡分反俗又作蚉正作蚊说文云啮人飞虫也字从昬省以昬时而出也下牛倚反说文作螘蚍[虫*不]也尔雅云蚍蜉大螘小者螘从虫岂声也今作蚁俗字)</p>
<p>阿笈摩(笈其猎反或云阿含暮或云阿鋡皆梵语轻重异也此云藏亦云传谓佛秘藏累代传行或翻为教即长中增一杂第四种阿含也)</p>
<p>熙怡(上虚饥反字统云熙和也考声云美也从灬[(厂-一)*臣*巳]声也灬必遥反巸音同上下以之反考声云喜悦也说文和也从心台声台音怡见尔雅又古文以作台字)</p>
<p>篣篱(上步光反字林云蒡箕也似箕而小以竹为之从竹旁声旁音同上下音离韵略云笟篱笟音侧教反)</p>
<p>筐箕(上去王反玉篇云笼属也春秋传曰筐筥绮釜之器也方言云圆曰筐方曰筥筥音居许反锜音鱼倚反下居之反世本云少康作箕帚也)</p>
<p>　　根本药事卷第九</p>
<p>擐甲(上古患反左传云擐贯也桂菀珠丛云以身贯穿衣甲曰擐衣去声谓着也本音胡惯反说文云从手睘声下甲字有本作钾非也)</p>
<p>柿树(上锄里反切韵果木名也本草云干柿厚膓胃建脾消宿血又红柿补气续经[月*炙]又醂柿涩下焦建脾能化面上黑[黑*干]久服甚良醂音力感切)</p>
<p>帷幕(上洧悲反释名云帷围也言以自障围也说文云在傍曰帷从巾隹声也下摩各反顾野王云覆上曰幕说文音训同从巾莫声)</p>
<p>网鞔(下母桓反说文鞔覆盖也案网鞔即如来手足指间如鹅王相联緜无缺也律文作辋车辋也作缦音莫叛反二字并误)</p>
<p>器皿(上丘利反说文皿也从[器-犬]从犬[器-犬]众口也音戢像器之形大以守之下武永反玉篇器总名也说文作并盛物之形也)</p>
<p>[此/隹]猕猴(上正作雌音此移反切韵雄雌也说文云牝曰雌从隹此声也次作猕音武移反顾野王云猕即猴孙也)</p>
<p>　　根本药事卷第十</p>
<p>分析(上府文反切韵割也赋也与也考声分遍也说文云别也从八从刀分割之形下先戚反尔雅曰析木之间汉津也说文破木也从斤斤可以破木会意字)</p>
<p>为仇(下市流反切韵怨也匹也考声仇敌也说文云犹[(序-予+雔)/言]也从言雔声也雔音同上)</p>
<p>鞞阑底(上簿迷反下丁礼反梵语未详翻对)</p>
<p>僧伽胝(梵语旧云僧伽梨亦云僧伽致此译云合重谓割之合成重作也此一衣必割截成也余二衣或割不割若法密部说一切有部等多不割若圣辩部大众部等则割之若不割者直安怗角此依玄应法师解也)</p>
<p>毂辋(上古鹿反考声云车毂也说文云车坚也诗云文茵畅毂从车[穀-禾]声下文两反正辋字从车罔声律文作[車*(网-ㄨ)]俗用字也)</p>
<p>温渜(上乌昆反切韵云和也善也玉篇良也考声云温柔也下乃管反说文云汤[渜-大+火]也又作暖暖[日*耎]三形皆喧暖也律文作燸捡无此字)</p>
<p>　　根本药事卷第十一</p>
<p>草庵(上亦作廾说文云百卉也从屮音丑列反像草木初生之形也并二屮草也早声下鸟含反切韵小草舍也韵英云庵庐也玉篇亦舍也从广奄声也)</p>
<p>滩渚(上他单反尔雅云太岁在申曰涒滩玉篇河滩也方言云江东呼水中沙堆为潬河北呼滩下章与反尔雅云水中可居者曰洲小洲曰渚又作陼字涒音他昆反)</p>
<p>捞出(上鲁刀反玉篇云取也字林云捞摸取物也从手劳声律文从水作涝音郎到反非捞出义下尺律反切韵进也远也说文云出字从古文出字像四出之形律文从二山作出误书也)</p>
<p>漩濄(上辞选反说文云水回渊也从水旋形声字律文单作旋谓旋旋次了也非此用下乌和反字林水[廷-壬+(同-(一/口)+巳)]流处也说文云从水过声律文作涡音戈水名也非漩濄义也)</p>
<p>虾蟆(上胡加反下莫加反说文云水虫也[晉-(ㄙ*ㄙ)+(口*口)]书慧帝于华林园闻虾蟆声谓左右曰鸣者为官为私乎古今正字蛙属也从虫叚省声下又作蟆从虫莫亦声)</p>
<p>婚礼(上呼昆反尔雅云妇之党为婚兄弟也壻之党为姻兄弟礼记云娶妇也妇阴也以昏时而入故曰婚也下卢启反考声云仪也释名云礼体也谓知物大体周礼有五礼谓吉凶宾军嘉礼也论语云不学礼无以立也古文作礼字)</p>
<p>　　根本药事卷第十二</p>
<p>黑瘦(下所祐反切韵瘦损云说文云瘦臞也尔雅云臞瘠也郭璞注云齐人谓瘦为臞音衢或作癯字瘦或作瘦字)</p>
<p>腹胀(上方六反切韵心腹也尔雅云竺腹厚也顾野王云脾为腹所以容重也亦五藏也从肉复声复音复下猪亮反切韵胀满也左传痛也字书作[病-丙+長]同上音)</p>
<p>疮殨(上楚良反切韵疮痍也古文作创释名云疮伤也谓身有所伤也礼记云头有疮则沐下胡对反集训云肉烂也案疮殨即肉烂殨癑也癑音奴冻反律文作溃玉篇散乱也非疮殨义也)</p>
<p>[峻-山+皮]涩(上七伦反又皴说文云皮细起也从皮[唆-口]声[唆-口]音同上下色立反字书塞不通也说文云从四止二正二倒作歰又作涩音同上说文云不滑也)</p>
<p>[阿-可+豪]坑(上胡刀反又作濠说文云城池也字书云隍濠也律文从土作壕俗字无水曰隍有水曰濠下客庚反切韵阮壍也尔雅云坑虚也郭注云坑壍也律文作坭坑皆俗传误也)</p>
<p>泛涨(上孚剑反韵英泛多也玉篇滥也切韵云浮也又作泛下知亮反考声云涨大水满也从水张声也)</p>
<p>凑聚(上仓候反考声聚也说文云水会也从水奏声下慈庾反切韵集会也考声众也说文云集也从[脈-月]取声乑音吟三人共立也)</p>
<p>[狦-(狂-王)]立(上初革反说文云土[狦-(狂-王)]符命也谓上圣符信教命以授帝位像简[狦-(狂-王)]穿连之形也今或从竹作笧下立字切韵云住也成也又行立)</p>
<p>耕垦(上古并反玉篇犁也周书曰神农时天雨粟神农耕而种之说文从耒井像耕之形耒音卢对反说文曲木也世本云神农作耒下康佷反玉篇治田也考声云耕也切韵云力也从土貇声貇音同上)</p>
<p>赡部金(上时染反赡部梵语也金即唐言旧梵云阎浮提或云阎浮利讹正云[弓*朁]谋立世阿毗昙论云有赡部树生此洲北边泥民陁罗河南岸于此树下水底有赡部黄金古名阎浮檀金也[弓*朁]音蚕览也)</p>
<p>　　根本药事卷第十三</p>
<p>指擿(上职雉反说文手指也从手旨声下他历反玉篇拨也切韵发动也案律以指挑擿也从手适声古文又音掷又张革反今不取但依初)</p>
<p>捻线(上年典反方言云捻续也仓颉篇云搓线也从手然声下又作线俗作綖音私箭反说文云缕线也周礼云线人掌王宫缝线之事也以役女御也)</p>
<p>根栽(上古痕反切韵云根枑也尔雅云天根互也郭注云角元下系于氐若木之有根也下柤才反说文种也从木哉省声律文作[木*栽]俗字无据也)</p>
<p>干燥(下古寒反宇样云本音[虔-文+ㄆ]借为干湿字下苏老反说文火干也从火喿声喿音噪)</p>
<p>[統-儿+木]蕠(上徒叶反切韵作[疊*毛]白[疊*毛]布也下尼居反玉篇草名也韵集云緼麻也从草絮音同上)</p>
<p>　　根本药事卷第十四</p>
<p>祭祠(上子例反考声享也玉篇祀也尔雅云禘大祭也郭注云五年一大祭说文云从手持肉以示祭矣又即手月即肉也下似兹反尔雅云春祭曰祠郭璞注云祠之言食也音馂飤)</p>
<p>朅地罗(上褰[薛/女]反梵语西方木名无正翻对类此方苦练木也为坚硬堪为橜钉也旧云佉陁罗木是也)</p>
<p>搅池(上交巧反毛诗传云搅乱也字书云挠也说文云动也从手搅声下直离反广雅云池沼也又曰停水曰池也)</p>
<p>怀妊(上户乖反切韵安也止也玉篇和也情怀也考声怀抱也从心褱声下汝鸩反考声云身妊也说文云怀孕也从女壬声又音如林反训同)</p>
<p>辇舆(上力展反说文云人挽车也在前人引之形从[夫*夫]音伴二夫也古者卿大夫亦乘辇自秦汉以来天子乘之玉篇云天子皇后所乘曰辇下余据与居二反说文云车舆也玉篇众载也又举也一曰车无轮曰舆从车舁会意字律文中作轝非)</p>
<p>左腋(下之亦反玉篇云腋胳也亦胁下也又音亦从肉掖省声)</p>
<p>　　根本药事卷第十五</p>
<p>儒语(上人朱反切韵直也说文柔也礼记哀公问于孔子儒之行也从人需声下鱼举反说文云直言曰论论难曰语从言吾声案律文徐徐儒语即和柔之语也作此濡字乃水名也非儒语用也)</p>
<p>悦豫(上翼雨反玉篇云乐也尔雅云悦服也孝经云敬一人则天下人悦说文云从心说省声也下羊茹反韵集云备也先也尔雅云豫乐也尚书云王有疾弗豫孔传云伐纣明年武王有疾不悦豫也)</p>
<p>薜室罗末拏(上蒲计反下尼加反正梵语也旧云毗沙门是也此云多闻即北方天王主领药叉者最大富饶也)</p>
<p>舌舓(上时烈反说文云在口所以言也从千口口亦声也下时纸反说文云舌取食也从舌易声或作[舌*也][舌*氐]皆俗律文作蚔音岐非误书字)</p>
<p>谈话(上徒含反切韵言论也又戏调也说文云语也从言炎声也下胡快反玉篇语话也说文云合会善言也诗云慎尔出话从言舌即会意字)</p>
<p>跋窭(上蒲末反下其矩反梵语也或云跋渠此翻为聚谓篇章品类之异也即四分律中楗度义同也)</p>
<p>　　根本药事卷第十六</p>
<p>画墙(上胡骂反尔雅云画形也释名云画挂也以五色挂于物上也说文云从聿田四界聿所以画也一即地也律文作画俗字下而羊反说文垣也从啬片声律文作[壙-黃+(干/皿)]或作[土*(主/皿)]皆非本字)</p>
<p>[月*郤]跌(上又作脚音居约反集训云手脚也释名云脚却也以其坐时却在后也下徒结反切韵跌踢也踢他历反韵诠云差跌也广雅云行有失也说文从足失会意字也)</p>
<p>摇扬(上余昭反下余亮反说文动也尔雅云扶摇谓之焱也焱音必遥反郭注云暴风从下上也扬谓风飞扬物也从风易声又音羊)</p>
<p>蝇蛆(上余陵反玉篇虫名也诗云营营青蝇说文云从虫黾声黾音猛下七予反蝇所乳者也考声肉中蛆也说文从肉作胆律文作蛆俗字也)</p>
<p>裸露(上胡果反考声云脱衣露肉也本音郎果反又作倮裸二形同说文云从衣果声律文从示书误也下洛故反切韵云露泄也败漏也说文云露润泽也从雨路声也)</p>
<p>　　根本药事卷第十七</p>
<p>降诞(上古巷反尔雅云降下也玉篇归也考声落也尚书云降二女于妫汭也下徒旱反切韵云诞大也信也玉篇欺也广雅云诞育也说文云从言延声亦作这)</p>
<p>恍迷(上虎晃反玉篇云恍惚也老子云恍兮惚其中有物御注云物上道也自有而归无还复至道故云其中有物也考声恍心迷昧也从心光声下莫奚反切韵云错也说文云惑也从辵米声辵音丑略反作辶变体也)</p>
<p>阿泥卢驮(下唐位反梵语也或云阿[少/兔]楼驮旧云阿那律正云阿泥律陁此云无灭罗汉名也谓天眼第一者也)</p>
<p>　　根本药事卷第十八</p>
<p>弯弓(上乌关反韵集云弯谓挽弓曲势也说文云从弓[戀-心]声也下居戎反切韵云弓矢也释名云弓穹也谓张之穹穹然世本云黄帝臣挥作弓说文云像弓之形)</p>
<p>[衝-重+童]突(上尺容反切韵当也向也考声动道也又交道也玉篇亦[衝-重+童]揬也下徒骨反考声云欺也韵英云触也说文云犬从穴下欲出也)</p>
<p>舞蹈(上无主反切韵歌舞也左传云舞者所以节八音而行八风也尔雅云舞[跳-兆+虎]雩也说文从舛无省声律文从人作儛非下徒到反切韵践履也说文云从足舀声也案手谓之舞足谓之蹈也律文作踏音徒答反非舞蹈义也舛音川兖反)</p>
<p>　　根本药事卷第十九</p>
<p>知谙(上陟离反切韵觉也考声晓达也说文从口矢声也下乌含反玉篇云谙信也韵英云记忆也从言音声)</p>
<p>持彗(上直之反说文云执持也从手寺声下囚岁反尔雅释草云葥王彗也郭注云似藜其树可为扫彗也江东呼为落帚郭璞序云辄复拥彗清道也或作彗亦通律文从手作[打-丁+彗]非)</p>
<p>[車*閵]伤(上良刃反玉篇云车声也考声云车辗也又作躙蹂践也古今正字云从车閵声也閵音同上下失良反切韵损也痛也或作慯)</p>
<p>穿舶(上昌缘反切韵云通也韵集云穿破也玉篇云漏也下音白考声云海中大船也从舟白声也)</p>
<p>木枪(上木字说文云木冒也谓冒地而生也作[山/巾]下像其根上像枝也下七羊反字林云枪矟也从木仓声)</p>
<p>　　根本药事卷第二十</p>
<p>皤私(上蒲波反具正云婆私瑟乇梵语也此云胜上或云最胜也)</p>
<p>觜端(上即委反埤仓作[此/束]说文同鸟喙也律文从口作嘴字书无此字下多官反切韵云绪也正也考声直也说文始也从立专声专音同上云像物初生未举其头与岂字义同不从山)</p>
<p>绞颈(上古巧反考声云绞缚也尔雅云[糸*匊]绞也郭注云纠绞绳索也下居郢反说文云项颈也从页巠声也)</p>
<p>称卖(上又作枰音处陵反说文云诠也又举也亦音昌孕反知轻重也从禾爯声爯音同上下莫懈反切韵云败卖也考声云货卖也从士买声也)</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
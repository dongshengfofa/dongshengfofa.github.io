<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>续一切经音义卷第六</p>
<p>　　　　燕京崇仁寺沙门希麟集</p>
<p>续音佛母大孔雀明王经三卷 大云轮请雨经二卷 大乘缘生稻[卄/幹]喻经一卷 
佛说穰虞利童女经一卷 一切如来宝箧印陀罗尼经一卷 
授菩提心戒仪一卷 大乐不空般若波罗蜜多理趣释一卷 
大宝广博楼阁善住秘密陀罗尼经三卷 
菩提场庄严陀罗尼经一卷 文殊问字母品一卷 
观自在菩萨说普贤陀罗尼经一卷 
佛说除一切疾病陀罗尼经一卷 能除一切眼病陀罗尼经一卷 
三十五佛礼忏文一卷 八大菩萨曼茶罗经一卷 
叶衣观自在菩萨经一卷 毗沙门天王经一卷 
呵利帝母真言法一卷 救拔焰口饿鬼陀罗尼经一卷 
金刚顶莲花部心念诵法一卷 
金刚顶瑜伽千手千眼观自在菩萨念诵仪一卷 
金刚顶胜初瑜伽普贤菩萨念诵法一卷 
无量寿如来念诵修观行仪轨一卷 
金刚顶经一字顶轮王念诵仪一卷 
金刚顶瑜伽金刚萨埵五秘修行念诵仪轨一卷 
金刚王菩萨秘密念诵仪轨一卷 一字顶轮王念诵仪轨一卷 
大虚空藏菩萨念诵法一卷 佛顶尊胜陀罗尼念诵仪轨一卷 
阿閦如来念诵法一卷 最胜无比大威炽盛光陀罗尼经一卷</p>
<p>右三十一经三十六卷同此卷续音</p>
<p>　　佛母大孔雀明王经卷上</p>
<p>[示*厭]祷(上于琰反切韵[袖-由+厭]禳也从示厌声经文作厌音于艳反弃也恶也非[木*厭]禳字下都[月*告]反切韵求福也论语云祷于上下神祇也)</p>
<p>伺断(上相吏反切韵伺候也玉篇察也释名伺思也下从管反韵英云绝也说文截也从斤[┘@((繼-糸)-└)]古文绝字也经文作[((ㄠ*ㄠ)/一/正)*斤]或作[(└@米)*斤]皆讹也)</p>
<p>螫彼(上商只反说文云虫行毒也又作蠚经文作螫音呼各反亦通)</p>
<p>拇指(上莫补反古今正字云拇者足大指也从手母声也)</p>
<p>蛇蝎(上社遮反下轩谒反方言云自关而西泰晋之间谓[剌/虫][虫*賴]或谓之蝎蝎即四方通语释名云蝎歇也谓歇其尾也字从虫歇声经文作蝎尔雅音曷蝤蛴也)</p>
<p>毗钵尸(或云毗婆尸或云微钵尸梵语轻重也此译云胜观如来或云净观或云胜见亦云种种观过去庄严劫中佛也)</p>
<p>尸弃(梵语讹略也正云式弃那此云持髻或云有髻即持髻如来也)</p>
<p>毗舍浮(或云毗湿婆部皆古译梵语此云遍一切自在也谓于一切得自在故或云一切有也)</p>
<p>狗留孙(或云狗留秦应云迦罗鸠忖驮此云所应断已断也即贤劫千佛之首也)</p>
<p>羯诺迦牟尼(或云拘那含牟尼或云迦那迦牟尼此云金色仙或云金山如来也)</p>
<p>迦摄波(亦作叶字此翻为饮光一家姓氏也)</p>
<p>释迦牟尼(释迦能姓也牟尼寂默也如下广释)</p>
<p>乔答摩(旧云瞿昙案慈恩法师引释迦谱云释迦帝王历代相承逆贼中兴贼王恐夺社稷遂诛释迦之种殄灭亲族令无胤嗣时有仙人遍观遗族见有娠孕者后必生男乃预陈词[((美-王)-大)/異]将继统母允其请后果生男长至髫年释星复见贼王恐惧寻访所居知居山中伺仙不在密令摛捉长竿穿之告示国人令息异意仙人还至不见其子乘急追访睹其若斯乃作神通救之知命不济仍降微雨少令醒觉化现一女劝令交会必若不从能姓便绝儿从父诲乃共交通遗体既流堕染泥土仙人收取牛粪裹之置甘蔗园中日暖光炙时满十月变成一男仙人还养后得为王自此释迦重得继位故乔答摩者此云甘蔗种或曰日炙种若毁之曰牛粪种泥土种也乔答摩摩是男声或云乔昙弥弥是女声也)</p>
<p>陂池(上彼为反尔雅云陂者曰阪尚书云泽障曰陂下直离反切韵停水曰池广曰沼也从水驰省声)</p>
<p>坎窟(上苦感反切韵险也小罍也形似壶也下苦骨反玉篇云穴也从穴屈声也)</p>
<p>　　佛母大孔雀明王经卷中</p>
<p>羯泚(下千札反梵语也按字水深又清水也)</p>
<p>苗稼(上武儦反切韵田苗也尔雅云夏猎为苗未秀者也从草在田会意字下古讶反诗云俾民稼穑郑注论语云树五谷曰稼从禾家声)</p>
<p>祠祀(上似慈反尔雅云春祭为祠郭注祠又言饮也释名云祠词也谓陈词以请也下详里反切韵祭祀也尔雅云商曰祀郭注取四时一终也二字皆从示音视也)</p>
<p>涎洟(上叙连反切韵涎口液也下以脂反说文鼻液也二字并从水延夷声也又音他计反)</p>
<p>疥癞(上公薤反切韵疮疥也顾野王云疥瘙也即风瘙也又作疥下落代反字书云恶疾也说文作[病-丙+來]经文作癞俗字也)</p>
<p>痔漏(上治里反切韵云漏病也顾野王云后分病也)</p>
<p>癕疽(上又作痈同于恭反字书云痈疖也玉篇肿也从[爿-〡+(序-予)]雍声下七余反顾野王云疽亦癕也说文从疒且声音子余反)</p>
<p>疮癣(上楚良反疮痍也礼记云头有疮则沐下息浅反切韵疥也顾野王云干疡也音羊)</p>
<p>踰缮那(上羊朱反缮音善梵语也古云由旬或云由延或云踰阇那皆讹略也案西域记云踰缮那者自古圣王军行程也旧传一踰缮那四十里印度国俗乃三十里圣教所载唯十六里考其异端各有所据或取圣王行时或取肘量或取古尺终是军行一日程也今宜依西域记三十里为定盖玄奘法师亲考远近撰此行记奉对太宗皇帝所问实以凭焉此并依慧琳法师及慈恩音训释)</p>
<p>　　佛母大孔雀明王经卷下</p>
<p>微钵尸(或云毗婆尸梵语一也如上卷已释)</p>
<p>羯句忖那(旧云拘留孙亦云迦罗鸠孙驮如前已释)</p>
<p>琰魔(上以[冉-土+(┴/十)]反梵语也旧云阎罗或云烂魔义翻为平等王或云双世谓典生死罪福之业主守八寒八热等地狱于五趣中追摄罪人捶拷治罚决断善恶更无休息也)</p>
<p>索诃世界(旧云娑婆梵语也此云堪忍即释迦如来所主忍土也)</p>
<p>铄底(上商灼反又作烁字下丁以反梵语此云槊即枪戟也)</p>
<p>脂膏(上旨夷反释名云脂砥也着面软滑如砥石也尔雅水脂也郭注肌肤如冰雪冰雪脂膏也下古蒿反切韵膏肥也泽也礼记云天子降膏露也)</p>
<p>吠陜(上借音微闭反下失[白-日+(丹-、+十)]反梵语不求字义也)</p>
<p>　　大云轮请雨经卷上(与阇那崛多译者同本)</p>
<p>澍雨(上朱树反淮南子云春雨之灌万物无地而不澍无物而不生也说文从水尌声尌音同上下雨字说文云一像天冂像云覆也〡即下也四点像雨空中雰霏也冂音觅〡音古本反会意字也)</p>
<p>[寧*頁]泯达罗(上宁顶反次民忍反梵语也旧云尼民陁罗讹也此云持边谓七金山最外第七重山也此依慧菀法师释)</p>
<p>蛟龙(上音交郭注山海经云蛟似虵而四脚小头细颈卵生大者十数围子如一二斛罂能吞人说文蛟亦龙属也下力钟反说文云鳞虫之长也能幽能明能巨能细脊分而登天秋分而潜渊也[龍-(立/月)]飞形从肉从童省声也或从尨作俗也)</p>
<p>盎祁罗(上鸟浪反下巨支反梵语龙王名也)</p>
<p>　　大云轮请雨经卷下</p>
<p>云雹(下庞邈反白虎通云雹之言合也阴气专精凝合为雹也郑注礼记云阳为雨阴气胁之疑为雹也从雨包声)</p>
<p>丛林(上族公反说文丛聚也从[業-木+十]音士角反取声也)</p>
<p>　　大乘缘生稻[卄/幹]喻经一卷</p>
<p>稻[卄/幹](上徒晧反说文稻即糯也礼记云祭宗庙之礼稻曰嘉蔬下古旱反切韵众草之茎)</p>
<p>窍隙(上企曜反郑注礼记窍孔也说文空也从穴敫声也敫音羊灼反下乡逆广雅云隙裂也顾野王云隙穿穴也说文壁孔也从阜白上下小也)</p>
<p>沃润(上鸟谷反考声云沃灌也说文问从水夭声下如顺反切韵润泽也又益也从水闰声闰字从王在门内也郑注礼记云天子每月就明堂而听朔闰月非常月也听其朔故于明堂门内也)</p>
<p>　　佛说穰虞利童女经一卷</p>
<p>蚖蝮(上玩丸反虵类也玄中记云蚖虵身长三四尺有四足形如守宫寻脊有针利如刀甚毒恶中人不逾半日即死下芳服反陆氏释文云蝮虵鼻上有针大者百余斤一名返鼻一名蝮虺二字并从虫元复形声字)</p>
<p>讷泚(上奴骨反下青礼反真言字也)</p>
<p>颇[齒*來](上普我反下卓皆反真言中字不求训解)</p>
<p>耳珰(下都即反考声云耳饰也说文云穿耳施珠也从玉当声也)</p>
<p>被螫(下舒只呼各二反皆得说文虫行毒也又虵有螫毒不可触其尾也)</p>
<p>　　一切如来宝箧印陀罗尼经一卷</p>
<p>[爻/肉]膳(上效交反贾注国语云[爻/肉]俎也郑笺毛诗云俎[醠-央+兮]也凡非谷而食曰[希-巾+肉]说文[希-巾+肉]啖也从肉爻声爻音同上下时战反玉篇膳美食也从肉善声经文二字并从食作肴饍俗用字非)</p>
<p>[卄/臻]草(上士臻反字书木丛生也考声草木杂生也从草臻声经文从木作榛音臻似栗而小非秦草义也)</p>
<p>土堆(下对雷反王逸注楚词云堆高皃又正体作[阜-十]云小阜也今俗从追作塠非也古文作[厂@隹]今时不用)</p>
<p>泫然(上玄绢反韵诠云泫泣皃又露光也说文从水玄声下然语词也字从肉犬逐之下灬以然之灬音必摇反)</p>
<p>鹦鹉(上厄耕反下音武山海经云黄山有鸟其状如鸮青羽赤啄人舌能言名曰鹦鹉郭注云今鹦鹉似小皃舌脚指前后各两爪扶南外出毛羽五色者亦有纯白者说文二字皆从鸟婴武声下或作[母*鳥]音同)</p>
<p>鸲鹆(上具俱反下音欲周礼云鸲鹆不渡济淮南子云鸲鹆一名寒皋异菀云重午日掐鸲鹆重舌能学人语二字皆从鸟句谷声经文作鸜鸜鹊名非此用也)</p>
<p>蜂虿(上敷容反又音薄红反郭注尔雅云在地中作房者为土蜂啖其子即马蜂也下丑芥反切韵毒虫也考经援神契云蜂虿垂芒为其毒在后也说文从[虫*虫]夆声[虫*虫]音昆夆音同上尔雅从逢作蜂皆同)</p>
<p>疬瘘(上即击反切韵瘰[病-丙+(歷-厂)]病也下力斗反玉篇[病-丙+(雍-〦)]瘘也顾野王云中多虫也瘰音力果反[病-丙+(雍-〦)]音于恭反)</p>
<p>伞盖(上音苏旱反古文伞字也从集音才入反三合之形也伞音华夏之华会意字下古太反切韵覆也掩也通俗文云张帛也礼记曰弊盖不弃为埋狗也字从廾盍廾音草盍音合)</p>
<p>　　授菩提心戒仪一卷(无字可音)</p>
<p>　　大乐不空般若波罗蜜多理趣释一卷</p>
<p>抽掷(上敕鸠反韵谱云拔也切韵引也去也或作紬音同说文从手由声下直炙反古文作擿玉篇投也切韵振也案抽掷二字即大乐金刚萨埵以左拳安[要/曰]侧右手执金刚杵掷弄作密印法也)</p>
<p>熙怡(上许其反切韵熙和也广也诗曰学有缉熙于光明尔雅云缉熙炯光也下与之反玉篇云和也悦也尔雅云怡怿悦欣乐也上熙字说文从灬巳臣声经文作[烈-列+((冰-水)*臣*巳)]或作熙皆非下怡从心台声台音同上)</p>
<p>骄佚(上举妖反玉篇马六尺也诸侯章云在上不骄御注云诸侯列国之君贵在人上而能不骄则免危也下夷质反切韵佚乐也作逸过也纵也同音)</p>
<p>脚踏(上正作[月*郤]音居勺反释名曰脚却也以其坐时却后也下又作蹋同徒盍反切韵践蹋也考声以足蹈也说文从足[日/羽]声[日/羽]音塔)</p>
<p>挥斫(上许归反切韵挥霍也考声奋洒也韵英振也动也下之若反韵英云刀斫物也)</p>
<p>沉沦(上直林反切韵没也考声浊也说文从水冘声冘音淫经文作沉音胡浪反非本字下力迍反尔雅云大波为沦切韵沦亦没也考声云溺也说文云从水仑声仑音同上也)</p>
<p>　　大宝广博楼阁善住秘密陀罗尼经卷上</p>
<p>瀑流(上蒲报反切韵瀑雨也苍颉解诂云水濆起也说文从水暴声下流字说文从水[梳-木]音他忽反[梳-木]倒书[巢-果+子]字也[巢-果+子]古文子字也)</p>
<p>竦竖(上息栱反尔雅曰竦惧也切韵敬也顾野王云上也跳也国语云竦善抑恶也下又作竖同臣庾反庾音以主反玉篇立也又童仆之未冠者)</p>
<p>诽谤(上非味反下补浪反大戴礼云立诽谤之木设谏诤之鼓也应劭注汉书云桥梁边板所以书政治之[億-音+(天*天)]失也杜注左传云谤诅也以言咒诅人也说文二字互相训从言皆形声字)</p>
<p>魁脍(上苦瓌反孔注尚书云魁帅也广雅主也郑注礼记云首也史记云壮大也从斗鬼声下瓌外反广雅脍割也案魁脍者屠杀凶恶之帅也从肉会声也)</p>
<p>聋瞎(上鲁东反说文云耳不通也从耳龙声经文作[音*(已/耳)]不成字下呼八反字书云目不见物也又云一眼无睛也从目害省声字)</p>
<p>伛痖(上于武切韵不伸也玉篇虺也孙乡子曰周公背伛也下又作[病-丙+(亞*欠)]哑二形皆非本字音乌雅反考声云口不能言也说文从疒亚声疒音女厄反)</p>
<p>蚊虻(上勿分反字统云蚊啮人飞虫也说文作蚊以昬时而出也故从[虫*虫]音昆昬省声经文从文蚊俗字下孟彭反声类云虻以蝇而大说文亦啮人飞虫也从[虫*虫]亡声也经文作[虫*盲]非也)</p>
<p>飞蛾(上甫非反切韵飞翔也说文云如鸟翻飞像形字也经本有作蜚音费臭虫也下五何反大戴礼云虫食桑者有丝而变形而飞为蛾也说文从虫我声也)</p>
<p>蝼蚁(上勒候反下又作螘同音宜岂反小雅云大者蚍蜉亦大螘也小者螘子说文尔雅皆从岂作螘经从义作蚁俗字今俗通[撼-咸+(句-口+夕)]呼蝼蚁一云大曰蝼小曰蚁子也)</p>
<p>麻痢(上力寻反切韵尿病也药证病源麻有五种谓冷劳气食血也玉篇麻小便难也从疒林声经文从水作淋以水沃也非此用下力至反切韵痢病也顾野王云泻痢也说文云从疒刹声疒女厄反)</p>
<p>痔病(上直里反玉篇云后分病也集训云下部病也说文云后病也从疒峙省声也疒女厄反)</p>
<p>瘘疮(上卢侯反切韵疮瘘也集训云疮久不瘥也下楚良反礼记云头有疮则沐也说文二字并从疒娄仓皆声疒音女厄反)</p>
<p>髀胫(上蒲米反古文又作[跳-兆+卑]说文股外也又音方尔反说文从骨卑声经文从肉作[月*坒]俗字下刑定反玉篇云足[跳-兆+非]膓前大骨也说文云足胻也胻音幸[跳-兆+非]音肥也)</p>
<p>瘰疬(上郎果反字书曰筋结病也二字并从疒骡历省声)</p>
<p>疥癣(上皆隘反周礼云夏时有养疥之疾集训云风疮也文字集略从虫作蚧说文云搔也从疒介声下先剪反集训云癣徙也谓侵淫移徙也说文干疡也从疒鲜声搔音扫刀反隘音樱介反疡音羊也)</p>
<p>疱癞(上薄教反说文从皮作疱面生熟疮也亦作疱俗作[面*皮]下来大反广雅癞伤也苍颉篇痛也说文正作疠恶疾也从疒厉省声也厉来大反疒音女厄反)</p>
<p>优昙钵罗(次徒含反梵语也旧云优昙正云乌昙钵罗此云祥瑞云奇异天花也世间无此花若如来下生金轮出现以大福德力故感得此花出现也)</p>
<p>制底(下丁以反或云制多古云支提皆梵音讹转也其实即一也旧音义翻为庙谓寺字塔庙等也)</p>
<p>埿捏(上奴低反说文埿涂也言水土相杂也尼即声也经文作泥水名也毛诗疏云泥本中卫之小邑非经用下奴结反切韵以手搦也又捺也从手涅省声也)</p>
<p>插箭(上楚洽反切韵刺入也又作插皆非说文从手臿作插臿音同上以干入曰也下煎线反俗字也正作[筣-禾+离]本竹名也似苇而藂生可为矢笴因名矢为箭从竹前声笴音干旦反)</p>
<p>　　大宝广博楼阁善住秘密陀罗尼经卷中</p>
<p>厌祷(上于琰于艳二反切韵着也作也字书魅也下刀老反郑注周礼云求福曰祷谓祷于天地社稷也包咸注论语云谓请于鬼神也说文云告事求福也从示寿省声也焘音桃也)</p>
<p>捻成(上年典反方言云续也顾野王云谓相接续也说文从手然声下市征反切韵云毕也就也说文云从戊丁声)</p>
<p>辐[車*(网-ㄨ)](上方六反字书车辐也道德经云三十辐共一毂而无毂之用下文两反切韵车辋也说文二字并从车福罔省声)</p>
<p>苗稼(上武儦反切韵田苗考声云未秀者也说文云从草在田上也下古讶反诗云俾民稼穑书云种曰稼敛曰穑说文从禾嫁省声)</p>
<p>　　大宝广博楼阁善住秘密陀罗尼经卷下</p>
<p>耽嗜(上又作妉同丁含反尔雅云妉般乐也切韵过乐也下常利反书云甘酒嗜欲嗜亦耽也又作[飢-几+耆]同说文从耳作耽)</p>
<p>镮钏(上又作环同患关反郑注礼记云旋也统也说文云壁肉好若一谓之环郭注尔雅云肉边也好孔也谓边孔适等也下川恋反东宫旧事云钏臂饰也古今正字从金川声)</p>
<p>諠[朿-木+大](上俗作喧说文作欢三形同况袁反韵英諠哗语声也字书諠亦[朿-木+大]也下奴教反切韵不静也考声猥[朿-木+大]也从人在市内也又作闹俗作[丙-一+〦]省略也)</p>
<p>踣地(上蒲北反又作仆同尔雅曰疐仆也郭注云顿踬倒仆也切韵踣毙也谓前倒也疐音竹利反与踬音义皆同)</p>
<p>[撅-欠]开(上耻革反考声云[撅-欠]亦开也字书裂也古今正字作捇从手赤声亦作[片*斤]经文作搩非也若从石作磔音张革反亦开也)</p>
<p>　　菩提场庄严陀罗尼一卷</p>
<p>筏罗痆斯(痆音儜轨反梵语国名也或云婆罗痆斯古经云波罗奈国是)</p>
<p>踰缮那(上羊朱反次音善梵语也或云踰阇那古云由旬皆讹略也正云踰缮那即上古圣王军行一日程也诸经论中互说里数不同或云四十里或云三十里或唯十六里盖以或圣王行有迟速或取肘量或以古尺虽各有异见终是王军一日行程也案西域记三十里为定以玄奘法师亲考远近撰此行记[春-日+廾]对太宗皇帝所问其言不谬矣)</p>
<p>桦皮(上胡骂反文字集略云山木名也堪为烛者其中有赤白[夕/鹿]细彼五天竺国元无纸素或裁以贝多叶或多罗或白细桦皮用书梵夹如中国古人用竹简之类也字从木华声也)</p>
<p>轮樘(下泽耕反字书云樘柱也亦作樘说文亦云柱也从木堂声案轮樘即塔上持露盘之柱杆也十二因缘经云八人得起塔从如来下至轮王八露盘已上皆是佛塔自轮王已下安一露盘见之不得礼以非圣塔故)</p>
<p>均亭(上居匀反字书均平也下特丁反考声亭亦平也今亭子取其四面亭均也均从土匀声亭从高丁省声经从金作钧谓三十斤也亭从人作停谓[仁-二+罷]也并非画坛四角均亭字也)</p>
<p>　　文殊问字母品一卷(此是梵字悉谈无可训释)</p>
<p>　　观自在菩萨说普贤陀罗尼经一卷</p>
<p>才闻(上正作才从毚音在裁反广雅才暂也东观汉记云仅也不久也毚音士咸反)</p>
<p>摩扪(上莫婆反玉篇以手摩挲也挲音索柯反下莫莽反说文扪即抚持也声类云扪亦摸也二字并从手麻门声也)</p>
<p>　　佛说除一切疾病陀罗尼经一卷</p>
<p>痰癊(上淡甘反考声云鬲中水病也说文从疒炎声下邑禁反字林作[病-丙+(今/云)]心中淡水病也韵诠云癊亦痰也二字互训从疒阴声也经文从草作荫非也)</p>
<p>痔病(上直里反说文云后病也前宝楼阁经上卷中已释)</p>
<p>瘶疟(上乘奏反考声云瘶气冲喉病也苍颉篇寒热为病也文字典说从疒欶声欶音同上经文从口作嗽非下鱼约反切韵痁疾也字书从疒虐声经文单作虐苛酷也非痁疾义苛音何酷音哭痁音失廉反)</p>
<p>　　三十五佛礼忏文一卷(无字可音训)</p>
<p>　　能除一切眼疾陀罗尼经一卷</p>
<p>瞖瞙(上于计反说文目中瞖也从目殹形声字也经文从羽作翳非眼瞖字也下音莫字书云目不明也释名云瞙幕也如隔障幕也文字集略从目作瞙经文从月作膜谓皮内肉外筋膜也)</p>
<p>眼脉(上五限反释名云眼限也谓视物有限也从目限声下莫获反切韵血脉也释名云脉幕也谓络幕一体也说文从肉派省声经文作脉俗字也)</p>
<p>　　八大菩萨曼茶罗经一卷(并赞)</p>
<p>曼茶罗(上母官反梵语也或云曼拏攞或云满拏罗亦云曼吒罗一也此云众圣集会义翻也即今坛是也)</p>
<p>拓钵(上他各反切韵手承物也下北末反字书或作[友/皿]同即盂器也图澄传云澄烧香咒钵须臾生青莲花西域志云佛钵在干他越国也)</p>
<p>三界冥(下莫经反又莫定反尔雅晦也切韵暗也夜也说文云月从十六日始冥故字从六日冖音觅声也亦覆盖之形也经从水作溟即溟蒙小雨皃又溟海也非冥暗也又有从宀具作[宜/八]非本字宀音莫仙反)</p>
<p>　　叶衣观自在菩萨经一卷</p>
<p>祝诅(上之受反说文作詶亦诅也今作咒俗字下侧据反古文作[樝-木+示]释名云祝属也以善恶之辞相属着也诅阻也谓使人行阻限于言也经文从口作咀音才与反咀嚼也非经义也)</p>
<p>钺斧(上员厥反下方矩反字林云钺玉斧也尚书牧誓云王左杖黄钺孔氏传云钺以黄饰斧也左手杖钺示无事于诛也说文从金戉声戉音同上从戈[戉-戈]声[戉-戈]音厥)</p>
<p>蹋处(上徒合反切韵蹴也顾野王云蹋践也字林蹑也经文从沓作踏亦通沓音同上从氺不从水氺古文别字也)</p>
<p>上镌(下子泉反切韵钻也斲也说文破木也又曰琢金石也从金隽声隽音徂兖反从隹卧弓有作隽非本字)</p>
<p>粉捏(上芳刎反米糏也博物志云纣烧铅作胡粉也下奴结反字书以手按搦也从手圼声圼音同上)</p>
<p>　　毗沙门天王经一卷</p>
<p>毗沙门(梵语也或云毗舍罗娑拏或云吠室罗末拏此译云普闻或云多闻其王最富宝物自然众多人闻故也主领药叉罗刹药叉此云伤谓能伤害人)</p>
<p>振多摩尼(或云真多末尼皆梵语轻重也此译云如意珠是也)</p>
<p>　　呵利帝母真言法一卷</p>
<p>呵利帝(梵语也或呵里底上借音呼可反底音丁以反此译云欢喜或云天母也)</p>
<p>断绪(上徒管反切韵绝也说文截也从斤[斷-斤]会意字[斷-斤]古文绝字继字亦从　经文作断省略或作断俗用也下徐吕反引绪也切韵由绪也字书续也又茧绪也从糸着省声)</p>
<p>甘脃(下诠岁反广雅脃弱也玉篇愞也说文肉耎易断也从肉绝省声古文作膬亦同经文从危作脆非)</p>
<p>　　救拔焰口饿鬼陀罗尼经一卷</p>
<p>针锋(上职林反又作针同说文云缀衣针也管子曰女子有一针一刀一锥然后成为女也下敷容反切韵云剑刃也亦利也从金夆声也)</p>
<p>枯[面*焦](上苦姑反切韵朽也从本古声也下即消反说文云面皮枯黑也从面焦形声字经文从火作燋谓烧物伤火也)</p>
<p>　　金刚顶莲花部心念诵法一卷</p>
<p>户枢(下昌朱反郭璞注尔雅云门户扉枢也韩康伯云枢机制动之主也广雅枢本也说文从木区声区音岂俱反域也)</p>
<p>左笡(下且夜反埤苍云逆插抢也从竹且声也)</p>
<p>掣开(上昌世反说文引而纵之也尔雅曰掣曳也郭注云谓牵地也曳音余世反扡音他二字俗或入声)</p>
<p>搊掷(上簉邹反考声以手指钩也经文作[捅-用+?]俗字非)</p>
<p>撼手(上含感反广雅撼动也说文云摇也从手感声)</p>
<p>　　金刚顶瑜伽千手千眼观自在菩萨念诵仪一卷</p>
<p>沉溺(上直林反切韵没也字书浊也又下也说文从水冘声也冘音淫经文作沉非下正作溺古文作[仁-二+水]同乃历反说文溺亦没也从人没在水也)</p>
<p>掣拍(上昌列反挽也又音昌世反前已释讫下普伯反以手抚也)</p>
<p>捶击(上之累反考声云亦击也下古历反切韵打也说文从手[擊-手]声也)</p>
<p>贺糁(下音乘感反经作糁真言句也不求字义)</p>
<p>谷响(上古屋反切韵山谷也又养也老子云谷神不死是为玄牝也又音欲下许两反字林声响也切韵响应也说文从音乡声)</p>
<p>[撅-欠]开(上耻革反考声云[撅-欠]亦开也又裂也古今正字作捇从手赤声古文作牌音同上下正体门字也说文从门幵声也二户为门二干为幵幵音牵)</p>
<p>不惮(下徒旦反切韵惮怒也又恶也论语云过则勿惮改注云惮难也说文从心单声也)</p>
<p>钺斧(上袁月反下方矩反前叶衣观自在经中已释)</p>
<p>鸡雁(上又作鸡同古奚反说文云鸡知时之畜也郭璞注尔雅云阳沟巨鶤皆古之鸡名也鶤音昆下五晏反礼记曰孟春之月鸿雁来宾郑笺毛诗云大曰鸿小曰雁尔雅曰舒雁鹅也)</p>
<p>　　金刚顶胜初瑜伽普贤菩萨念诵法一卷</p>
<p>阿閦鼙(閦或作[門@(巢-果)]同初六反鼙或作鞞同薄迷反梵语也古云阿插皆非正音也依梵本恶蒭毗夜此云无动即东方无动如来也毗夜二字都合一声呼也)</p>
<p>珂雪(上苦何反说文贝属也从玉可声也字书以白贝饰马脑也下雪字从彐音手也)</p>
<p>弯弓(上绾关反苍颉篇云引弓也古今正字开弓放箭也从弓[戀-心]声也[戀-心]音挛下弓字说文像弓之形释名云弓穹也张之穹隆也经作弓或作弓皆误书字也)</p>
<p>箜篌(上苦红反下胡沟反乐器名也世本云师延所作靡靡之音也汉书云灵帝好胡服作胡箜篌也二字并从竹空侯皆声也)</p>
<p>[打-丁+嶲]索(上户圭反切韵提也又离也说文从手嶲声也经文作携或作擕皆非本字下苏各反方言绳之别名也)</p>
<p>　　无量寿如来念诵修观行仪轨一卷</p>
<p>茅荐(上莫包反切韵草名也尔雅曰芓明也郭注引左传云前茅虑无也下作甸反考声云荐进也切韵草荐席也古今正字并从草荐声荐音同上)</p>
<p>庳脚(上音婢切韵下也玉篇短也屋下也左氏官室卑庳无台观也说文从土作埤伏舍也又音卑经文从示作裨助也非经义也)</p>
<p>指[檄-木+巾](下古了反切韵以绢[檄-木+巾]胫也亦缠[檄-木+巾]也从巾敫声敫音羊灼反经文从糸作缴音灼非指[檄-木+巾]义)</p>
<p>墙形(上匠羊反声类云墙垣也说文垣墙敝也从啬爿声也爿音同上经文作墙廧[壙-黃+(王/回)]三形皆非)</p>
<p>车辂(上九鱼反切韵车辂也诗云輶车銮镳下洛故反释名曰天子所乘曰辂大戴礼云古之车辂也从车路省声也)</p>
<p>　　金刚顶经一字顶轮王念诵仪一卷</p>
<p>怯弱(上去劫反切韵怯怕也字林云惧也从心去弱声也下而斫反顾野王云弱尪也韵英云劣也从弜氺省弜音强氺音别)</p>
<p>固吝(上古误反切韵坚也又牢也说文蔽也郭注尔雅云掔然牢固之意也掔音悭下良刃反字书鄙财物也或作恡亦通上固经文作顾谓回视也非本字也)</p>
<p>豆[蔻-(敲-高)+ㄆ](上徒候反下呼候反切韵豆[蔻-(敲-高)+ㄆ]药名也本草云实如李实味辛而香可食令人益气止泻二字并从草豆[寇-(敲-高)+ㄆ]皆声经文单作豆乃谷豆之字非药名也)</p>
<p>荡涤(上徒朗反切韵云荡摇动也易曰八卦相荡涤也考声洗荡也从皿汤在其上会意字皿明丙反经文从草作荡药名也非此用下徒历反切韵净也亦除也洗涤也)</p>
<p>婵娟(上市连反下于缘反切韵婵娟舞貌也考声云好姿态貌一字并从女蝉捐省声也)</p>
<p>馝馞(上蒲结反又作[香*(敝-ㄆ)]或作飶玉篇云火香也又音普蔑反下蒲骨反玉篇大香也二字并从香必孛声也孛音勃)</p>
<p>殃咎(上于良反玉篇云祸恶也韵英云凶也亦咎也从歹央声歹音五达反央音同上下其夕反尔雅曰咎病也切韵愆恶也说文从人各谓人各心相违即咎生也经文从一点作咎或从卜作咎皆误书也)</p>
<p>鞭挞(上卑连反字书捶马杖又策也下他达反尚书云挞以记之也礼云成王有过周公则挞伯禽也说文云从手达声)</p>
<p>掐珠(上苦洽反切韵以爪掏物也说文从手臽声臽音陷经文从舀作掏音他刀反非经用也舀音以小反)</p>
<p>　　金刚顶瑜伽金刚萨埵五秘修行念诵仪一卷</p>
<p>假藉(上古雅反切韵且也又借也下慈夜反说文以兰及草藉地祭也从草藉声藉音情亦反经文从竹作籍非也)</p>
<p>调掷(上徒聊反集训云谓和也亦调弄也下直只反古文作擿振也说文投掷也从手郑声)</p>
<p>置胯(上竹吏反玉篇安也又委也说文从四直声四音[絅-口+又]下苦化反腰胯也切韵两股间也从肉夸声夸苦花反)</p>
<p>　　金刚王菩萨秘密念诵仪一卷</p>
<p>颦眉(上符真反考声颦蹙眉也下莫丕反说文云目上毛也像眉之形也玉篇云[穴/侵]眉而听也经文从口作嚬笑也非颦眉字也作眉眉皆通用已久时世共传也)</p>
<p>绯裙(上甫微反说文缯色下又作裙裙二形同渠云反字林衣也释名云上曰裙下曰裳也从衣君声)</p>
<p>藕丝(上五口反莲根也尔雅曰荷芙渠其实莲其根藕也下息兹反说文云蚕所作也从二糸糸音觅)</p>
<p>缤纷(上疋宾反切韵缤盛也下抚文反切韵云大也众多貌又纷纭乱下也)</p>
<p>　　一字顶轮王念诵仪轨一卷</p>
<p>并竖(上蒲逈反说文云双立也切韵比也从二立今经作并俗字也下殊主反玉篇小童未冠者也切韵立也说文作豆经文从立俗用字)</p>
<p>网橛(上文两反说文云庖羲氏结网以渔也从糸罔声罔音同上或作网[同-(一/口)+((人*人)/人)]像交结形也下其月反尔雅曰樴谓之杙郭璞注云橛也又作橜樴音特杙音羊式反从木弋)</p>
<p>[麩-夫+廣]麦(上古猛反考声麦芒也又曰稻未舂者也作穬亦通下麦字俗作麦也白虎通麦金也金王而生火王而死也从来久作麦也)</p>
<p>哕嗌(上乙劣反说文逆气上也下伊昔反韵集云喉上也尔雅从齿作齸郭璞注云江东名咽为齸也汉书宣帝崩邑王至京师城下不哭云嗌痛也)</p>
<p>欬瘶(上苦槩反说文云謦欬也从欠亥声也下苏奏反肺病也说文从疒欶声疒女厄反欶音同上经文从口作咳嗽二形皆非本字)</p>
<p>　　大虚空藏菩萨念诵法一卷</p>
<p>反蹙(上府远反不顺切韵覆也从又厂声又音手反音罕下[(巨-匚)*(十/十)]育反就也二手中指蹙上节如宝形印法也说文从戚足声也经文或从就作蹵本字也)</p>
<p>　　佛顶尊胜陀罗尼念诵仪轨一卷</p>
<p>絣之(上伯萠反字书云振黑绳也集训云絣掸也或从手作拼亦通字诰作[羊*并]古字也掸音弹)</p>
<p>庳脚(上皮媚反周礼庳犹短也顾野王云卑下也从厂从卑声也厂音呵旦反)</p>
<p>[打-丁+必]左指(上骈蔑反考声拗秘也拗音鵶绞反拗柲手指作印法也)</p>
<p>为鞘(下霄曜反考声云刀剑室也从革肖声也或从韦作韒亦通)</p>
<p>蟠于(上伴僈反广雅云蟠曲也方言云龙未升天蟠在穴中谓之蟠龙也说文从虫从番声番音同上僈音母官反)</p>
<p>　　阿閦如来念诵法一卷</p>
<p>莽莫枳(上莫牓反下经以反或云莫计或云莫鸡皆梵语经重也即金刚部母名字也)</p>
<p>赫奕(上呼格反切韵赤也又明盛也从二赤也下羊益反玉篇大也案赫奕即盛大貌也经文从火作焃非)</p>
<p>　　最胜无比大威德金轮佛顶炽盛光陀罗尼经一卷</p>
<p>炽盛(上尺志反考声炽亦盛也说文猛火也字书明光也从火炽省声下承政反切韵长也方言云广大也说文多也从皿成声)</p>
<p>罗睺(下胡钓反案字方言云一瞻也今云罗睺即梵语也或云攞护此云暗障能障日月之光即暗曜也)</p>
<p>计都(亦梵语或云鸡兜或云计睹此云蚀伸亦暗曜也案罗睺计都常隐不现遇日月行次即蚀亦名建坠二曜也蚀音食)</p>
<p>彗孛(上徐醉反下蒲没反尔雅云彗星为搀枪郭璞注云彗亦谓之孛言其形孛孛似扫彗也李淳风云彗孛所犯皆凶搀初衔反抢楚庚反)</p>
<p>太白(五星傍通秘诀云太白西方金之精一名长庚径一百里其色白而光明也将军之像出入循轨伏见以时将军有功与荧惑合有兵其行一年一周天去日不过五十度)</p>
<p>火星(一名荧惑南方火之精一名罚星径七十里其色赤光其行二年一周天所守犯皆凶也)</p>
<p>镇星(中央土之精也一名地侯径五十里其色黄其行迟二十九年一周天下星字说文从晶作曐云万物之精也古文作[品/生]像形也晶音精亦精光也)</p>
<p>忿怒(上敷粉反说文云亦怒也从心分声又音敷问反下乃故反玉篇恚也切韵嗔怒亦音弩今案忿怒像金刚顶瑜伽经云诸佛菩萨依二种轮现身有异一者法轮现真实身所修行愿报得身故二者教令轮现忿怒身由起犬悲现威猛故也)</p>
<p>设咄噜(次都忽反下离古反或云窣睹噜皆梵语轻重此云冤家即于一切善法作冤害者)</p>
<p>厌祷(上于艳于琰二反字书作[示*厭]谓[示*厭]穰也考声云厌魅也又着也说文作猒从犬甘肉也下都皓反切韵请也字书云祈于天神也论语云请于上下神祇也)</p>
<p>咒诅(上又作祝或作詶同之受反说文云詶亦诅也下侧据反古文作樝释名云祝属也谓以善恶之辞相属着也诅谓使人行事阻限于言也说文云从言且声且音子余反经从口作咀音才与反谓嚼也非此用)</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
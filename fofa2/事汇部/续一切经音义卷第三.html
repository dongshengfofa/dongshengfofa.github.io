<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>续一切经音义卷第三</p>
<p>　　　　燕京崇仁寺沙门希麟集</p>
<p>续新音大方广佛花严经从第十六尽四十 新译十地经九卷 
回向轮经一卷 十力经一卷</p>
<p>右四经三十六卷同此卷续音</p>
<p>　　新花严经卷第十六</p>
<p>补陁落迦(亦云补怛洛迦旧云宝陀罗皆梵语楚夏也此云小花树山谓此山中多有此花树其花甚香即南海此岸孤绝山观自在菩萨所居宫也)</p>
<p>蓊郁(上乌孔反玉篇云蓊郁谓草木茂盛)</p>
<p>[月*庸]圆(上丑容反尔雅曰[月*庸]均也郭注云谓齐等也尔雅作[月*庸]字)</p>
<p>弓矢(上居戎反释名云弓穹也谓穹穹然说文云像形字也下又作矢笑皆音式是反世本云黄帝夷牟作矢也)</p>
<p>宝珰(上博抱反众珍之总名也亦作珤从玉缶声下都郎反说文云穿耳施珠也韵英云耳饰也从玉当声)</p>
<p>髑髅(上同禄反下勒候反埤苍云头骨也说文云顶骨也并从骨独楼省声字经文有作[蜀*頁][婁*頁]俗字非正体)</p>
<p>依怙(胡古反尔雅曰怙恃也诗云无母何怙也)</p>
<p>慞惶(上诸良反切韵云惧也下胡光反考声云慞惶恐惧也韵英遽也悚惧失次也)</p>
<p>惊骇(上举乡反怖也下候揩反切韵云骇亦惊也说文云从马亥声孙然注尔雅云禹疏九河北河功难众惧不成因名徒骇也)</p>
<p>捔力(上古岳反合单作角考声云竞也切韵云角抵戏也今作捔说文云掎捔也有经作捔椓又作斠平斗斛槩也皆非角力义掎音居绮反)</p>
<p>　　新花严经卷第十七(无可音训)</p>
<p>　　新花严经卷第十八</p>
<p>捶楚(上隹蕊反说文云以杖击也从手垂声或从竹作棰策也从木作棰棓也下疮所反切韵云槚楚也楸木名亦荆从林疋声疋音疏槚音贾)</p>
<p>开阐(下昌演反韩康伯注周易云阐明也广雅云辟也声类云大开也说文云从门单声也单音善)</p>
<p>拣择(上奸眼反文字集略云择也从手东声说文作东分别也从束八下音泽韵英云择亦拣也从手泽省声也)</p>
<p>主稼(尔雅曰师职主也广雅云主守也字从王丿声丿音竹句反下加暇反马融注论语云树五谷曰稼即苗稼也此神守之不令有损也)</p>
<p>　　新花严经卷第十九</p>
<p>觉寤(上音教苍颉篇寤觉也经文作[寤-吾+告]俗字下吾故反考声云寤中有所见觉而有信谓之寤从[寐-未+夢]省吾声也)</p>
<p>号泣(上胡刀反切韵哭也尔雅曰舞号雩也郭璞注云雩祭吁嗟请雨也说文作唬下去急反切韵哭泣也考声云无声出涕曰泣从水立声也)</p>
<p>稻梁(上徒皓反切韵云粳稻也本草云粳米主益气止烦泄稻米主温中令人多热字林云粳稻不黏糯稻黏说文云糯即稻也下音良或作梁切韵云稻梁也广志云辽东有赤梁米也)</p>
<p>嬉戏(上许其反声类云美也游也从女喜声下香义反切韵云弄也谑也郭注尔雅云谓调戏也谑音虚虐反)</p>
<p>　　新花严经卷第二十</p>
<p>淳熟(上时伦反正作[泳-永+(高/羊)]说文清也下常六反考声云熟成也方言云烂也)</p>
<p>际畔(上子例反玉篇边也切韵云畔也下蒲半反说文云田界也从田半声也)</p>
<p>　　新花严经卷第二十一</p>
<p>廛里(上直连反考声云市空地也又居也经作[堐-圭+(里/八/土)][土*厘]皆俗字下良史反周礼云五家为邻五邻为里也风俗通云里止也谓五十家共止为里也)</p>
<p>　　新花严经卷第二十二</p>
<p>惽寐(上呼昆反考声云不明也字林又音呼困反昧也经文单作昬尔雅云昬强也切韵曰暮也非此用下民致反玉篇寝卧也孝经曰夙兴夜寐说文从[寐-未+夢]省声也)</p>
<p>检策(上锦俨反尔雅曰检同也释名云捡禁也说文云从木佥声下楚革反或作筴贾注国语云策计也字书云策谋算也说文从竹朿音此志反经文从宋作荣误书字也宋音送)</p>
<p>　　新花严经卷第二十三</p>
<p>旋澓(上似泉反尔雅曰旋澓返也谓[廷-壬+(同-(一/口)+巳)]还也下音复尔雅释水云逆流而上曰溯洄即澓也三苍云澓深也谓河海中旋流处)</p>
<p>枯槁(上苦姑反切韵云朽也考声云木干死也下苦皓反切韵云槁亦枯也说文云从木高声)</p>
<p>船筏(上食川反方言云关东曰船关西曰舟说文云从舟沿省声也沿与专反铅锡之铭沿流之沿皆同经文作船或作舡皆非本字下又作橃亦作[舟*發]同扶月反方言云[簿-尃+卑]也编竹木浮于河运物也[簿-尃+卑]音蒲住反)</p>
<p>瞖瞙(上于计反目病也下音莫字统云目不明也二字皆从目殹莫声也经作膜谓皮内肉外也)</p>
<p>宝绳(下食蝇反世本曰涶作准绳尚书曰绳[保/言]纠谬格其非心也又曰木从绳则正说文索也从糸蝇省声也)</p>
<p>妃嫔(上芳非反韵英云喜偶也郭璞注尔雅云相偶[女*((奐-大)/比)][女*((奐-大)/比)]音疋闭反案毛诗传云关鴠后妃之德也下符真反尔雅释亲云嫔妇也礼记云生曰父母妻死曰考妣嫔也尧典曰降二女于妫汭嫔于虞孔传曰使行妇道于虞氏也)</p>
<p>　　新花严经卷第二十四</p>
<p>茕独(渠营反尚书云无虐[煢-(冗-几)]独孔安国曰[煢-(冗-几)]单也谓无两依也无子曰独也亦作茕字)</p>
<p>沟坑(上苟侯反考工记云井间广四尺深四尺谓之沟郑注周礼云十夫二邻之田所以通于川也说文云水渎也从水冓声也下客庚反尔雅云坑虚也苍颉篇云坑壑也陷也堑也古今正字从阜亢声经作坑俗字也)</p>
<p>堆阜(上当雷反考声云堆土之高也说文云小阜也从土隹声也经文作塠俗字非也下房务反尔雅曰大陆曰阜考声云丘类也释名云阜厚也从[阜-十]土省声古文作[阜-(口/十)+(耜-耒)]大篆作隹经文作阜埠皆非也)</p>
<p>荆棘(上举乡反切韵荆木名可以染也从草刑声也下纪力反考声云酸枣木名也切韵云箴也从二朿也朿音刺也)</p>
<p>须蕊(上相俞反切韵小髻也下如捶反广雅云花也谓花须头点也说文云从三心作蕊云花外曰萼花内曰蕊经从三止或从木作蘃皆非)</p>
<p>　　新花严经卷第二十五</p>
<p>淫佚(上余针反切韵云邪也荡也说文云贪也从女[婬-女]声也[婬-女]字从爪壬音同上下寅质反切韵云佚乐也说文云从人失声也)</p>
<p>囹圄(上历丁反下鱼举反狱名周礼三王始有狱释名云囹领也圄御也谓领录囚徒御禁之说文云囹狱也圄守也外形内声字)</p>
<p>搒笞(上白忙反顾野王云搒击也字书云捶也说文从手旁声下耻持反说文云苦击也从竹台音怡声也)</p>
<p>膑割(上蒲忍反大戴礼云人生暮而膑生然后行也说文云膑膝骨也尚书传曰决关梁踰城郭略而盗者其刑膑顾野王曰断足之刑也即吕刑[跳-兆+非]刑之类也或从骨作[骨*(實-毌+(眉-目))]下古达反尔雅曰割裂也切韵云剥截也从刀害声也)</p>
<p>宫闱(上居戎反世本云禹作宫室尔雅曰宫谓之室礼记云由命氏以立火子皆异宫案古者贵贱同称宫自秦汉以来唯王者所居之称下雨非反尔雅曰宫中之门谓之闱郭璞注云谓相通小门也其小者谓之闱也)</p>
<p>犀牛(上音西尔雅曰犀似豕郭璞注云似水牛猪头大腹庳脚脚有三蹄色黑三角一角顶上一角额上一角鼻上鼻上者即食角也小而不椭好食棘亦有一角者从牛尾省声经文作[尸@丰]误也椭音他果反)</p>
<p>　　新花严经卷第二十六</p>
<p>肝胆(上古安反木之精也白虎通云像木有叶王叔和云肝与胆为府其候目故肝实热则目赤暗也下答敢反白虎通云胆者肝之府脉经云胆病则神不守是也二字并从肉干詹声也詹音占形声字也)</p>
<p>膓胃(上除良反释名云膓腹内畅气之府也下或作[月*胃]正作[鬯-匕+((氘-气)@二)]白虎通云脾之府色黑说文云谷府也从肉作[鬯-匕+((氘-气)@二)]像形字)</p>
<p>环佩(上户关反切韵玉环也尔雅曰肉好若一谓之环郭注云谓边孔适等也下蒲妹反切韵云玉佩也礼记云古之君子佩以比德也)</p>
<p>母胁(上莫厚反尔雅曰父为考母为妣父之妣为王母郭注云加王者尊之也苍颉云字从女雨点像妇人乳形也下香业反或作胁亦同说文云肚两傍也从肉劦声劦音叶从三力也)</p>
<p>惭愧(上徂含反下轨位反说文愧亦惭也礼记云君子不以所能者而病于人不以所不能者而愧于人广雅曰惭耻也尔雅云愧惭也二字互相训也说文作愧亦作謉聭二形皆古字也)</p>
<p>　　新花严经卷第二十七</p>
<p>沮坏(上慈与反毛诗传云沮犹坏也广雅湿也说文云从水且声也且音子余反下怀聩反考声云崩摧也说文从土褱声古文作[(褱-衣)*土])</p>
<p>焚爇(上符分反切韵烧也下又作焫同如雪反韵英放火也亦烧也)</p>
<p>　　新花严经卷第二十八</p>
<p>翼从(上与职反切韵恭也助也尔雅云翼敬也论语云趋进翼如也孔注云言端谨也下疾用反切韵云后也侍也经文或作翊俗用亦通)</p>
<p>延袤(上以然反下莫候反延长也袤广也如前第七卷经已释讫)</p>
<p>殒灭(上为敏反声类云殒没也尔雅云落也亦作陨左传星陨如雨是也下亡烈反说文作威解云火从十月亥受气至九月戌乃死故从火戌也蔡邕加水作灭)</p>
<p>佞媚(上乃定反切韵云谄也论语云雍也仁而不伎郭注尔雅云佞人似信者也下明秘反考声云悦也美也切韵云姿媚也论语云王孙贾问曰与其媚于奥宁媚于灶也)</p>
<p>愆违(上去干反又作[保/言][億-音+(天*天)][奸/心]三形皆同尔雅曰逸[保/言]过也书云监于先王其永无愆孔注云过也下雨非反字林背也切韵违逆也拒也)</p>
<p>乞匃(下垓艾反顾野王云匃亦乞也考声云求也古今正字云人亡财则匃也说文云从人亡会意字也古作勹几二形并音人)</p>
<p>猨[狂-王+冘](上雨元反尔雅曰猱猨善援也下余救反山海经云鬲山多蜼音同上郭璞注云似猕猴而大苍黑色尾长四五尺似獭尾头有两歧天雨则倒悬于树以尾塞鼻江东养之捕鼠切韵云虫名也亦作[(白/虫)*虫][豸*冘]狖古字有作[狂-王+由]非)</p>
<p>袨服(上玄绢反文字集略云盛服也考声云袨美服字书云袨衣服鲜者也从衣玄声)</p>
<p>　　新花严经卷第二十九</p>
<p>悭吝(上苦间反切韵云恡也尔雅曰悭固也郭璞云悭然牢固也下良刃反切韵云鄙财曰吝考声云惜也或作恡吝[希-巾+ㄙ]皆俗字)</p>
<p>缯纩(上疾绫反下苦谤反说文曰缯帛也纩绵也小雅曰絮之细者曰纩也)</p>
<p>迫窄(上博陌反切韵逼近也考声附急也古文作皈下又作迮侧伯反切韵狭也亦迫也)</p>
<p>洗涤(上先礼反古文亦作洒切韵云尽也浴洗亦肃敬皃下徒历反玉篇除也韵英净也毛诗曰十月涤场传云涤扫也)</p>
<p>　　新花严经卷第三十</p>
<p>开辟(上苦哀反韵集云解也张也字从门幵声幵音牵下房皃反切韵开也舜曲曰辟四门孔传云开辟四方之门说文云从门辟声也)</p>
<p>莹彻(上乌定反苍颉云莹治也贾注国语云彻明也或作蓥撤二字亦通)</p>
<p>御捍(上鱼举反尔雅曰御圉禁也韵英云当也切韵示敌也说文亦禁也从示御声也下胡干反切韵云抵也又拒也从手旱声也)</p>
<p>　　新花严经卷第三十一</p>
<p>婀字(阿可反)　攞字(卢可反)</p>
<p>哆字(多可反已上三字皆梵语作观秘门不求字义)</p>
<p>咸综(上胡岩反切韵云皆也同也下宗送反说文云机缕持交丝者也从糸宗声糸音觅)</p>
<p>癫癎(上丁坚反广雅云癫狂也声类云大风疾说文作瘨下限奸反声类云小儿病也说文云癎风病也从疒间声疒音女厄反奸音间)</p>
<p>铅锡(上与专反说文云青金也尚书云青州贡铅锡下先戚反尔雅曰锡谓之鈏郭璞注云白镴也鈏音余刃反)</p>
<p>谶纬(上楚[讚-貝+日]反释名云谶纤也谓其义纤微也下纬字前已释)</p>
<p>该练(上古哀反广雅云咸也包也切韵云备也古文作眩字下练字桂苑珠丛云煮丝令熟曰练镕金作炼字)</p>
<p>　　新花严经卷第三十二</p>
<p>沃田(上乌酷反切韵云地肥美曰沃颜注汉书云沃谓溉灌也)</p>
<p>鬻金(上余六反切韵云卖也说文作鬻从毓声也毓音与上同)</p>
<p>补特伽罗(旧经云富伽罗亦云弗伽罗旧翻为数取趣谓诸有情数造集因数取苦果又云或翻为入言舍天阴入人阴等)</p>
<p>奢摩他(梵语也案慧苑法师花严音义云此云止息亦曰寂静谓正定离沉掉等也)</p>
<p>毗钵舍那(或云毗婆设那此云观察谓正慧决择也即止观二名也)</p>
<p>　　新花严经卷第三十三</p>
<p>关钥(上古还反说文曰以横木持门曰关从门[聯-耳]声也经文作閞音弁尔雅曰閞谓之槉非此用下羊斫反说文作[門@龠]谓关之锁也或作籥非也)</p>
<p>搏噬(上补各反切韵云手声也尔雅曰暴虎徒搏也郭注云谓空手执也下时制反切韵啮噬也又建也从口筮声也)</p>
<p>犗牛(上古迈反切韵牛去势曰犗即犍牛也从牛从害声也)</p>
<p>绍继(下古诣反尔雅曰绍胤嗣续系继也说文从糸[斷-斤]会意字[斷-斤]古文绝字经文作继或作[糸*(└@米)]皆不成字也)</p>
<p>浣染(上洹管反公羊传注云去旧垢曰浣郑笺毛诗云浣谓洗涤也说文云浣濯从水干声下如琰反广雅云染污也说文云以缯染为彩也从水[九/木]声[九/木]音同上)</p>
<p>佷戾(上胡恳反切韶佷亦戾也下郎计反切韵云乖也尚书云罪也尔雅云辜辞戾辜也说文云曲也从犬出户下也)</p>
<p>　　新花严经卷第三十四</p>
<p>草积(下子赐反切韵云委积也说文云聚也正作[禾*(朿/貝)]从朿音刺声也字书相承肄省作积亦音子惜反经文从草作[卄/積]俗字)</p>
<p>青瘀(下于据反考声云谓皮肉中凝血也文字典说云积聚血也)</p>
<p>[月*夆]胀(上疋江反又作肨切韵云[月*夆]亦胀也下知亮反说文云满也壮胀也或作[病-丙+長]亦同经文作膖俗字)</p>
<p>　　新花严经卷第三十五</p>
<p>尔焰(下又作焰梵语也此云所知谓智所知境非预识境故云过尔焰也)</p>
<p>哽噎(上加杏反说文曰食肉有骨噎在喉内悲忧噎塞者故借为喻言)</p>
<p>擐甲(胡串反杜注左传曰擐贯也贾注国语云衣甲也衣音意案五经文字擐亦音古患反)</p>
<p>阱陷(上疾政反古文作阱阮也书云敜乃阱字书云陷兽曰阱下户蘸反切韵云入也隤没也考声云堕也说文作臽小阮也蘸音[病-丙+土]陷反臽字从[色-巴]在臼上也[色-巴]音人谄焰之类皆从此或从爪作舀音羊小反韬蹈之字于此敜音蹑)</p>
<p>利镰(下力炎反切韵刈刀也释名云镰廉也取其廉薄也从金廉形声字也经从兼作镰俗用字也)</p>
<p>金錍(下府移反切韵云錍镞之薄者也又音疋迷反今按金鎞合作钗鎞之鎞也)</p>
<p>钳镊(上俭严反合作钴说文云[金*截]夹也鉆取物者也经文作钳乃小儿[金*截]枷也下黏輙反合作銸说文云銸亦小鉆也从金耴声耴音同上经文从聂作镊车下[金*截]纂也二字皆非经义)</p>
<p>贸易(上莫候反尔雅曰[夗/貝]贾市也切韵交易也考声云卖也下羊益反变也)</p>
<p>支提(梵语也或云制底或云制多皆讹略应云制底耶此翻为积聚谓于如来涅盘及说法经行等处起塔庙台阁令无量人天积集福善之所此义翻也旧亦翻为高坟或云灵庙)</p>
<p>　　新花严经卷第三十六</p>
<p>瘢痕(上薄宫反切韵云疮瘢也下户恩反隐也即瘢痕隐也)</p>
<p>沉溺(上直林反切韵云沉没也浊也尔雅曰祭川曰浮沉下乃历反古文作[仁-二+水]说文云人没水也)</p>
<p>铠仗(上苦亥反切韵云甲之别名也字书从金皑省声下直两反字书云仪仗也)</p>
<p>销秏(上相焦反切韵云铄金也亦冶金也作消尽也灭也下呼倒反玉篇减也又损也或云秏亦稻属今不取)</p>
<p>窜伏(上仓乱反玉篇曰窜谓逃藏也广雅云隐匿也说文云从鼠在穴中则窜矣下伏字按说文从犬从人云犬见人则伏矣)</p>
<p>卵[穀-禾+卵](上落管反玉篇鸟卵也说文云无乳生[穀-禾+卵]者曰卵也下苦角反切韵云鸟卵[穀-禾+卵]也说文云从卵[穀-禾]声[穀-禾]音同上有本作声甚乖于义)</p>
<p>猫狸(上莫交反诗云有猫似虎切韵云捕鼠兽也下力之反切韵云野狸也尔雅曰貙似狸郭注云貙虎类也大如猫文如狸也二字皆从豸经文从犬作猫狸非正字也)</p>
<p>礠石(上疾之反切韵礠石可以引针也)</p>
<p>延龄(上似然反尔雅曰永承引延长也下历丁反广雅曰龄年也礼记云古者谓年为龄)</p>
<p>渗漏(上所禁反水潜没也下卢候反字书云漏落也又刻漏以铜盘盛水滴漏百刻以定昼夜也)</p>
<p>　　新花严经卷第三十七</p>
<p>金屑(上金字说文曰五色金也黄为长久薶不生百炼不轻从革不违西方之行生于土从土今左右注像金在土中形今声下先结反切韵尽也清也不安皃按经意合作糏粖之糏)</p>
<p>三摩钵底(梵语也此云等至琳菀二法师云谓由加行伏沉掉力至其受位身心安和也亦云等持谓平等持心也)</p>
<p>法螺(下卢和反俗字也正作蠃说文介虫也经作[豕/虫]音礼皆非法蠃字)</p>
<p>平坦(他袒反说文云坦安也广雅云亦平也论语云君子坦荡荡是)</p>
<p>狭劣(上咸甲反顾野王曰狭迫隘下广大也说文曰从阝匚夹声也经文从犬作狭乃习犬马也非经意下恋惙反考声云弱也少力也会意字也古文作乎阝音[阜-(口/十)+(耜-耒)]匚音方夹音田)</p>
<p>　　新花严经卷第三十八</p>
<p>霈然(上普盖反雨盛皃切韵云霶霈也说文从雨沛声沛音同上)</p>
<p>　　新花严经卷第三十九</p>
<p>沮坏(上慈与反下怀瞆反前经第二十七卷已释)</p>
<p>　　新花严经卷第四十</p>
<p>啖肉(上徒滥反又作啖切韵食[口*舀]也或作啖音徒敢反下肉字说文作肉像筋肉之形)</p>
<p>卉木(上辉贵反说文云百草总名从三屮作芔屮音丑列反屮如草初生之形并二屮为草音草四中为茻音莾今变芔从三十也)</p>
<p>灯炷(下朱遇反近代字也案陆氏释文切韵许慎说文玉篇字林古今正字并无唯孙缅广韵收在注字内)</p>
<p>　　新译十地经卷第一(并经前记)</p>
<p>天竺(相承音竹准梵声合音笃古云身毒或云贤豆新云印度皆讹转也正云印特伽罗此翻为月也月有千名斯乃一称西域记云良以彼土佛日既隐贤圣诞生相继开悟导利群生如月照临故以为名也)</p>
<p>疏勒国(梵语讹略也正云佉路数怛勒此翻为恶性国以其国人性多犷戾故或云彼国有佉路数怛勒山因山立称也在北印度境也)</p>
<p>干陁罗(上音[虔-文+ㄆ]旧云健[馬*犬]罗此云持地昔此国多有得道圣贤住持其境不为他国侵害故也又云香气逻谓此国多生香气之花遍其国内以为名也其国在中印度北北印度南境也)</p>
<p>迦湿弥罗(或云迦叶蜜罗旧云罽宾讹略也此翻为阿谁入谓此国未建时有大龙池人莫敢近其后有罗汉见地形胜宜人居止从龙乞容一膝地时龙许之罗汉变身渐大膝满龙池龙以言信舍之而去罗汉复以神力干竭其水遂建城郭众人咸言我等不因圣师阿谁得入故因此语乃立国名其国北印度境也)</p>
<p>披缁(上敷羁反说文云开也散也或作帔襜也巾也又作被音平义反服也加也衣也今合从后作下侧持反说文云缁黑色缯也论语云涅乎不缁注云涅谓黑泥可以染皂者也涅音奴结反从水日炙土也)</p>
<p>邬波[亭*也]耶(邬乌古反[亭*也]亭也反正梵语也旧云郁波弟耶此云近诵谓以弟子年小不离于师常近随逐受经而诵也或翻为亲教龟兹于阗等国讹云和阇或云鹘社今云和上本非梵语亦非唐言盖[卄/公/心]右诸国讹转音耳也)</p>
<p>蒙鞮(下都奚反非正梵语盖罽宾国寺名也未详翻对案鞮字履属也)</p>
<p>拗怒(上于六反博雅云止也说文云从手幼声又音于绫反今不取下乃故反字书恚也切韵嗔也又音弩亦嗔目皃也)</p>
<p>仅全(上渠靳反切韵云能也少也顾野王云仅才也下正作全音疾缘反韵英云完也说文云具也从工集会意字也集才入反三合之形也)</p>
<p>那烂陀(或云娜那烂多西域寺名也此云施无猒西域记云历代帝王共建合为一寺东辟其门常供千僧自兴建已来未有一人犯间疑者故五印度境舍施无猒因以为名也在中印度境)</p>
<p>泠泠(郎丁反序中人名不求字义)</p>
<p>提堤犀鱼(次都奚反三音西非印度言龟兹语也此云莲花精进彼国三藏法师名也)</p>
<p>郭昕(下许斤反人名也案字日欲出也释名云昕者忻也言皎日将出万物忻然也)</p>
<p>滴霤(上都历反切韵云水滴也说文云涯也从水滴省声也下力救反案滴霤合作溜说文云水溜也字书云小流也今作霤说文云霤神名也非此用)</p>
<p>程锷(上直贞反人姓也本自颛顼重黎之后周宣王时程伯休甫入为大司马封于程后以为氏也下五各反人名也案字剑口端也说文云从金咢声也咢音同上)</p>
<p>所赍(下祖西反考声云持物行也韵英云送也切韵云付也遗也说文从贝齐声也俗作赍训同非正字也)</p>
<p>炼冶(上音郎甸反又作炼说文云销金也从金柬声柬音拣从束八下羊者反切韵销金也尹子曰[山/虫]尤作冶说文从冰音冰台音怡考声云冰热则冶遇寒则疑也)</p>
<p>悦豫(上余雪反尔雅曰悦怿服也切韵喜乐也说文云从心说省声下羊恕反尔雅曰愉豫恺康乐也又曰豫安也玉篇逸豫也说文云从象予声也)</p>
<p>　　新译十地经卷第二</p>
<p>珂贝(上恪何反玉篇珂螺属也出于海者其白如雪所以缨马膺也下博盖反亦珂类也尔雅曰贝居陆[貝*焱]在水者蜬郭注云水陆异名贝中肉如科斗但有头尾耳说文贝像形案贝古者用以市物也故财货买卖之流皆从贝也[貝*焱]音标蜬音含也)</p>
<p>璧玉(上必益反尔雅云肉倍好谓之璧璧大六寸谓之瑄郭注云肉边也好孔也白虎通曰外圆像天内孔方法地君执为信以祭天也下语欲反尔雅曰以玉者谓之圭礼记曰执玉不趋舜典曰修五礼五玉孔注云五等诸[仁-二+戾]各执其玉白虎通云玉像君子之德燥不轻湿不重也说文云玉有五德)</p>
<p>资粮(上即夷反玉篇助也考声取也切韵资亦货财也说文从贝次声也下吕张反亦作粮说文云粮储也切韵云仓粮也尔雅曰粻粮也郭注今江东通呼粮为粻)</p>
<p>粗犷(上仓孤反切韵疏也大也字统云鹿之性相背而食虞人兽害之故从三鹿俗省作粗义同下古猛反切韵大也字书云猛也说文云从犬广声又音俱永反)</p>
<p>蜇螫(上陟列反字书云蝎蜇蜂虿毒也古文作虻下商只反切韵虫行毒也云地有螫毒不可触其尾考声云螫噬也啮也古文作蠚)</p>
<p>碜剌(上楚锦反又作墋说文云土石砂参也经文作碜非下郎遏反上言碜下剌令作粝切韵云[夕/鹿]也米之脱粟者也作此剌字[石*辛]也戾也非碜粝义也)</p>
<p>捺落迦(梵语也或云那落迦此云苦器或云苦具即治罚罪人之器具地狱总名也故俱舍论云此下过二万无间深广同上七捺落迦八增皆十六)</p>
<p>湍驰(上他端反说文云浅水流沙上也字书云疾濑也音落大反下直离反玉篇云驰逐也字书云驰骛也说文疾也从马池省声也)</p>
<p>沦溺(上力迍反字书沈也没也尔雅曰小波为沦郭注云谓蕰沦也下乃历反切韵云溺水也说文没也从水弱声也古文作[仁-二+水]云人堕水也)</p>
<p>滩渚(上他单反玉篇云河滩也尔雅曰太岁在申曰涒滩下章与反尔雅云水中可居者曰洲小洲日渚小渚曰沚又作陼音同上沚音止)</p>
<p>　　新译十地经卷第三</p>
<p>扪摸(上莫盆反毛诗传曰扪持也韵诠云扪搎也下音莫说文云摸[打-丁+索]也案扪搎摸[打-丁+索]犹摩挲也搎音孙[打-丁+索]音索挲音娑)</p>
<p>蚊蚋(上音文庄子云蟭螟巢于蚊眉下而税反小蚊蚋说文云秦人谓之蚋楚人谓之蚊通俗文云蜎化为蚋也蜎音血缘反又作蚉蚋二形)</p>
<p>[蜣-儿+(鬼-((白-日)/田))]螂(上去羊反下吕张反尔雅释虫云蛣[蜣-儿+(鬼-((白-日)/田))][蜣-儿+(鬼-((白-日)/田))]螂郭璞注云黑甲虫也啖粪土者)</p>
<p>策励(上楚革反韵集云谋也筹也顾野王云马挝也释名曰策者教令于上驱策诸下也下力制反字书云兔也广雅云劝励也说文云力也从力厉形声字厉音同上猛也列也又严整也)</p>
<p>愠暴(上于问反切韵云怒也论语云人不知而不愠何晏注云愠怒也凡人有所不知君子不怒下蒲报反五经音义云谓侵暴说文云从日共音拱水音别作暴经文从田恭作暴甚乖字义也)</p>
<p>　　新译十地经卷第四</p>
<p>箭镞(上子贱反郭璞注尔雅云竹箭篠也字书云竹高一丈节间三尺可为矢也下作屋反尔雅曰金镞翦羽谓鍭郭注云今之錍箭是也篠音苏鸟反錍音普兮反)</p>
<p>溟渤(上莫经反考声云深也山海经云北海谓之溟说文云从水冥声下蒲没反玉篇渤澥也字书云海水渤渤然也)</p>
<p>厚膜(上胡口反切韵云重也广也下音莫字统云皮内肉外谓之膜说文肉间[目*亥]膜也[目*亥]音古衰反)</p>
<p>缠裹(上直连反考声云绕也束也说文云缠约也从糸廛声下光火反考声云包也说文云裹缠也从衣果声也俗作畏讹略字也)</p>
<p>印玺(上正作[爪*(ㄗ@、)]释名曰印信也因也封物因付信也下斯氏反蔡雍独断曰天子之玺以玉[螘-豆+虫]虎剑古者诸侯共之月令曰秦以前诸侯乡大夫皆曰玺自兹以降天子独称玺诸侯不敢用也传玺谱云秦王子婴上高祖传国玺李斯所篆其文曰受命于天帝寿永昌也[螘-豆+虫]音敕支反)</p>
<p>癫癎(上丁坚反广雅云癫狂也毛诗笺云癫病也声类云癫风病也或作瘨下音闲集训云小儿癫病说文云风病也从疒间声或作痫亦通)</p>
<p>虫[屮/工/毋](上直躬反说文从三虫音许鬼反并二虫为[虫*虫]音昆尔雅曰有足谓之虫无足谓之豸音文尔反今俗借虫为虫下徒沃反切韵痛也害也考声云苦也说文云从屮作[屮/工/毋]屮音母列反)</p>
<p>咒诅(上又作祝詶二形音之受反说文云詶亦诅也下侧据反古文作[樝-木+示]释名云祝属也以善恶之辞相属着也诅谓使人行事阻限于言也说文云从言且声音子余反经文从口作咀音才与反非)</p>
<p>眩瞖(上玄绢反贾注国语眩惑也苍颉篇示之不明也说文云目无常主下于计反郭璞云瞖掩覆也考声云目中瞖也说文云从目殹声也音一奚反经文从羽作翳非眩瞖义也)</p>
<p>溉灌(上基懿反韵英云浇灌也说文溉示灌也顾野王云溉犹灌注也下古玩反切韵云渍也亦浇灌也二并形声字)</p>
<p>号嘷(二字同音胡刀反上号尔雅曰舞号雩也说文哭也作唬同下嘷玉篇叫也说文作獋虎怒声也亦作[囉-維+(((嘹-口)-小)-日+干)]字也)</p>
<p>喟叹(上口愧反说文大息叹声又作[(扁-戶+├)*又]尔雅曰息也又音口恠反下他旦反切韵云叹息也又作叹伤也)</p>
<p>吁嗞(上况于反切韵疑恠之词也下子之反切韵云嗞嗟忧声也尔雅作咨云嗟咨[肆-聿+差]也郭注云今河北人云嗟叹[肆-聿+差]音嗟)</p>
<p>　　新译十地经卷第五</p>
<p>厕填(上初史反切韵厕间也下唐贤反宜作瑱字汉书训纂云谓珠玉[猒/土]坐为饰也又音唐见反今经作填乃是填塞之填非间饰义)</p>
<p>瞬息(上式闰反说文云目动睫也考声云目摇动也谓眸子转也又作瞚眴义同下相即反药证病源云凡人昼夜共一万三千三百息一息有差即为病矣梵云阿那钵那此云出息入息也)</p>
<p>　　新译十地经卷第六</p>
<p>[寤-吾+告]寤(上音教正作觉苍颉篇云寐起也下吾故反说文觉而有信也寤亦晤也经文二字从穴作窹窹非也说文从[寐-未+夢]晤省)</p>
<p>开阐(上可哀反韵集云开辟也说文启也从门幵声从井作开俗用非正下昌善反玉篇亦开也扬也韵英明也教也)</p>
<p>遽务(上渠预反贾注国语云遽疾也玉篇云遽急也下亡遇反切韵事务也尔雅云骛务强也郭注云驰骛事务皆自免强也)</p>
<p>驶流(上所吏反苍颉篇云驶速疾也从马史声也经文作驶音古穴反駃騠马名非驶疾义下流字说文从水从[梳-木]音他忽反倒[巢-果+子]也[巢-果+子]音子经文作流非也古文又作[泳-永+不]騠音柱奚反良马也生走乃母)</p>
<p>　　新译十地经卷第七</p>
<p>那庾多(中羊主反梵语也或云那由他西域数名也案黄帝算经有二十三数自万已去皆有上中下三等数也谓万亿兆京姟秭壤沟[澗-日+月]正载也下数十十变之中数百百变之上数亿亿变之案慧苑音义花严经阿僧祇品云一百洛叉为俱胝即当此亿也俱胝俱胝为阿庾多即当此兆也阿庾多阿庾多为那由他即当此京也余皆准知配之)</p>
<p>幽邃(上于虬反切韵深也隐也尔雅曰幽深也说文从山[茲-卄]声[茲-卄]音同上说文云微也下私醉反说文云邃深远也古文又作[怡-台+(隊-(阿-可))]音训同)</p>
<p>羁系(上居宜反释名云络马头曰羁縻马足曰绊下古诣反玉篇云系缚也又闭也)</p>
<p>诲诱(上荒外反韵英云训也教也论语云诲人不倦也下与久论语云循循善诱人也玉篇云引导也切韵该也音古泫反泫胡詃反又教也说文从言秀形声也)</p>
<p>　　新译十地经卷第八</p>
<p>晖昱(上许归反切韵曰光也又作辉辉皆同下余六反尔雅云昱明也切韵云光也说文从日立声)</p>
<p>叆叇(上音爱下音逮广雅曰叆叇翳荟也荟音乌外反谓云兴盛也通俗文云云覆曰为叆叇也)</p>
<p>骇蹙(上闲揩反广雅曰骇起也夫惊者其心必举举即起也说文从马亥声下子六反切韵云促近也说文云迫急也从戚足声也)</p>
<p>　　新译十地经卷第九</p>
<p>棽俪(上敕林反玉篇曰木枝而俪也说文木长俪也从林今声下郎计反字统云伉俪也亦宏壮也棽又音森林二音今并不取)</p>
<p>摩[醠-央+兮](下又作醯同呼鸡反梵语也具足应云摩醯首罗此云大自在也即色界主大自在天王是也)</p>
<p>钿厕(上徒年反玉篇金花钿也下初吏反切韵云闲下也说文云杂厕也)</p>
<p>　　十力经一卷</p>
<p>刹别(上案玉篇音初八反案经合作差字故经云种种欲乐胜解差别今云刹别恐因声误写请诸高识再详经意)</p>
<p>　　回向轮经一卷</p>
<p>资粮(上即夷反玉篇助也切韵云资亦货财也下吕张反亦作粮案资粮谓诸大士欲趣菩提涅盘二转依果先修福德智慧二种资粮也)</p>
<p>无怙(上亡夫反古文奇字作旡像天屈西北角也有本作旡音既非旡字也下胡古反尔雅曰怙恃也诗云无父何怙无母何恃)</p>
<p>忿恨(上正作忿音[敷-方+寸]粉反切韵怒也亦音[敷-方+寸]问反下胡艮反切韵恨怨也恚也)</p>
<p>并将(上音满逈反正体并字也切篇比也说文云二人同立也下即羊反尔雅曰将送也考声将大也助也说文云从[炙-火]寸爿声也[炙-火]音肉爿音墙经文作捋俗字非正)</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>续一切经音义卷第五</p>
<p>　　　　燕京崇仁寺沙门希麟集</p>
<p>续音新译仁王护国般若波罗蜜多经二卷 
大威力乌枢瑟摩明王经三卷 金刚顶真实大教王经三卷 
金刚顶修习毗卢遮那三摩地法一卷 
金刚恐怖最胜心明王经一卷 不动使者陀罗尼秘密法一卷 
普遍智藏般若波罗蜜多心经一卷 观自在多罗菩萨经一卷 
一字奇特佛顶经三卷 阿利多罗阿噜力经一卷 
金刚顶瑜伽文殊师利菩萨经一卷 
底哩三昧耶不动使者念诵经一卷 
大方广观世音菩萨受记经一卷 菩提场所说一字顶轮王经五卷 
十一面观自在菩萨秘密仪轨经三卷(合一卷) 
出生无边门陀罗尼经一卷 大吉祥天女无垢大乘经一卷 
大吉祥天女十二名号经一卷 一切如来金刚寿命陀罗尼经一卷 
金刚顶瑜伽十八会指归一卷 瑜伽念珠经一卷 普贤行愿赞一卷 
大集地藏菩萨问法身赞一卷 金刚顶理趣般若经一卷</p>
<p>右二十四经三十七卷同此卷续音</p>
<p>　　新译仁王护国般若波罗蜜多经卷上(并序)</p>
<p>皇矣(毛诗传曰皇大也匡也尔雅曰皇匡王正也下于纪反说文语已词也从ㄙ古文已字矢声也ㄙ音以)</p>
<p>绵络(上弥编反切韵微也历也下音洛说文织络亦[絅-口+又]罗也从糸各声)</p>
<p>罗罩(上鲁句反尔雅云鸟[(ㄇ@人)/古]谓之罗下竹教反说文捕鱼器也方言笼罩也说文罗罩二字并合从冈作也)</p>
<p>泳沫(上音咏尔雅曰泳游也郭注云潜游水底也下满钵反考声沫止也水上浮沫也又终也杪也二字形声也杪音亡沼反)</p>
<p>五始(案三五历记云气像未分谓之太易元气始萠谓之太初也气像之端谓之太始形变有质谓之太素也质形已具谓之太极也斯为五始也)</p>
<p>彻枕(上缠列反字书云彻去也除也考声抽也说文通也从彳攴育声也下之荏反韵诠云枕所以承头也从木冘声冘音淫彳音丑尺攴音普十反)</p>
<p>遏[寇-(敲-高)+ㄆ](上安葛反苍颉篇云遏遮也毛诗传曰遏止也尚书云遏绝也下口构反考声寇贼也韵诠云盛多也说文暴也字书宝字从攴完)</p>
<p>着星辰(上张卢反周易曰玄像着明莫大乎日月也礼记云着而莫息者天也着而不动者地也又曰着明也立也成也古今正字从草署省声下星字古文作曐说文云万物之精上为列宿也又星即五星[跳-兆+(厂@黑)]行二十八宿也案七曜天文经云紫微太微于市三垣及列宿中外官惣一千四百六十四星应占用者辰即北辰也论语云为政以德譬如北辰也)</p>
<p>缅寻(上绵典反贾注国语反缅思也说文微丝也从糸面声下徐林反字书常也考声觅也逐也字从彐音手从口工寸会意也)</p>
<p>[壴*咨]夫(上于记反考声云[壹*咨]哀痛声也入发叹词也从壴次口作[壹*咨]今序中从心作懿俗用字下夫音扶壴音竹句反)</p>
<p>波斯(波斯匿王名梵语略也正云钵罗犀那逝多此云胜军即请佛说内护外护之请主)</p>
<p>永袪(下去鱼反考声云袪袖也集训举也韩诗云袪去也说文从衣去声)</p>
<p>乃津(上奴改反古文乃字也亦语词也下井寅反郑注周礼云津润也尔雅曰津梁也广雅亦津济也)</p>
<p>缇油(上弟矣反郑注周礼云绿色缯也又云浅红也说文帛赤黄色也下油谓绢油也古人用色绢油以书记事也)</p>
<p>大辂(下洛故反白虎通云天子大辂也字书古者椎轮今饰之华丽也大戴礼云古之车辂盖圆像天二十八轑以像二十八宿[車*尒]方像地三十辐像日月之数仰则观天文俯则察地理前视睹銮和之声侧视观四时之运也释名云天子所乘曰辂也以金玉象随饰名之也)</p>
<p>[按-女+(火/又)]缀(上色邹反考声云[按-女+(火/又)]求也索也下追卫反贾注国语云缀连也切韵续也说文从糸叕声也叕音陟劣反)</p>
<p>褰裳(上去干反考声云抠衣也尔雅曰深则厉浅则揭揭者揭衣也郭注云谓褰裳也揭音去谒反下市羊反字书上曰衣下曰裳也)</p>
<p>沃朕(上乌谷反尚书曰启乃心沃朕心贾注国语云沃美也广雅曰沃清也说文沃溉灌也下朕字尔雅曰朕予言我也案古者贵贱同称自秦始皇唯天子独称朕也)</p>
<p>袭予(上寻立反广雅袭反也司马彪注庄子云袭入也郭注尔雅云袭重也下以诸反尔雅曰予我也)</p>
<p>之籁(下洛大反广雅曰籁箫也大者二十四管长尺四十小者十六管长尺二寸有二底说文云三孔箫也从竹赖声也)</p>
<p>栾棘(上卢桓反礼记天子墓树松诸侯柏大夫栾士杨说文栾木似栏从木鸾省声下矜力反毛诗传曰棘酸枣也郭注尔雅云颠棘叶细有刺说文似枣丛生从二束广雅云棘箴也东音刺)</p>
<p>弼我(上贫蜜反孔注尚书云弼辅也尔雅曰弼崇重也尚书大传云天子方四邻左辅右弼前疑后承广雅弼备也大戴礼云洁廉而切直匡过而谏邪谓之弼也说文云字从弜音巨支反从西音添念反或从攴作[弓*弓*ㄆ]或作[弓*((丙*丙)/一)]字皆古文也)</p>
<p>良贲(下彼义反韵英微也卦名也易云贲亨小利利有攸往案良贲即助译此仁王经僧名也)</p>
<p>常[褒-保+公](下公稳反即翰林学士姓名也)</p>
<p>握椠(下才敢七艳二反释名云椠版也长二尺韵诠云以版为书记也说文牍朴也从木斩声集训云削版而记事者也又音佥字)</p>
<p>邃赜(上虽醉反王逸注楚词云邃深也下柴革反刘献注周易云赜者幽深之称也说文从[(厂-一)*臣]责声也[(厂-一)*臣]音夷序文作顊赜俱非)</p>
<p>较然(上音角考声略也广雅明也尔雅直也尚书大传较其志见其事太玄经云君子小人之道较然见矣汉书云较然易知也)</p>
<p>钩[宋-木+索](下所革反说文入家搜也从宀索声考声云取也求也今俗省去宀但从市从糸作索也宀音弥仙反)</p>
<p>蹑金(上黏辄反方言云蹑登也广雅履也说文蹈也从足聂声也聂音同上)</p>
<p>惋抚(上乌贯反考声云叹恨也桂菀珠丛云惊叹而藏于心也下芳武反尔雅曰抚者掩也拍也)</p>
<p>旃蒙岁(上之然反尔雅曰太岁在乙日旃蒙在巳日太荒落案唐帝年历云代宗皇帝广德三年甲辰改永泰元年二年乙巳即旃蒙岁也到今统和五年丁亥得二百二十三年矣)</p>
<p>木槿荣月(次巾隐反尔雅曰椵木槿也郭注云似李树孙炎疏云花如蜀葵紫色朝生夕殒也此花夏五月方荣盛也仁王般若念诵仪轨前记云夏四月于南桃园乃译此经)</p>
<p>鹫峰(旧云耆阇崛山正梵云姞栗驮罗矩吒此云鹫峰或云鹫台此山峰上多栖鹫鸟又类高台故也在王舍城侧说此经处也姞音巨乙反)</p>
<p>室罗筏(旧云舍卫国正云室罗筏悉底此云好道或云闻物即波斯匿王所治之境也)</p>
<p>技艺(上渠绮反考声能也集训技亦艺也又工巧也从手支或从人作伎俗用也经文从女作妓女乐也非技艺字下鱼祭反切韵才能也论语云游于艺也何注云六艺也谓礼乐书数射御也)</p>
<p>比丘(梵语不正也应云苾蒭此云怖魔一乞士二净命三净戒四破恶五也具此五义故存梵语不译也)</p>
<p>比丘尼(五义如前尼即女声)</p>
<p>优婆塞(古梵语也正云鄥波索迦鄥波此云近也迦此云事也索是男声即近事男也谓受丑戒亲近承事于三宝者也)</p>
<p>优婆夷(正云鄥波斯迦鄥波迦如前释斯是女声呼也)</p>
<p>赡部洲(上时染反梵语也此大地之惣名古译或云谵浮或云琰浮或去阎浮提或云琰浮利正云[弓*替]谟立世阿毗昙论云有赡部树生此洲北边泥民陀罗河南岸正当洲之中心北临水上于此树下水底有赡部黄金树因金而得名洲因树而立号故名憺部洲谵音之[芸/木]反[弓*替]音蚕览反)</p>
<p>那庾多(中音以主反梵语或云那由他西域数名也此土忆)</p>
<p>　　新译仁王护国般若波罗蜜多经卷下</p>
<p>杻械(上敕久反下胡戒反玉篇桎梏也穿木为也在手曰杻在足曰械也二字从木丑戒皆声也)</p>
<p>枷锁(上音加考声梏也穿木为孔加于颈也囚系罪人之具下乘果反以铁为索縻系罪人也)</p>
<p>检系(上居俨反广雅曰检匣也括也谓括束不得开露也又察也谓察录系缚也从木佥声)</p>
<p>摩诃迦罗(梵语也摩诃此云大迦罗此云黑经云摩诃迦罗大黑天神唐梵双举也此神青黑云色寿无量岁八臂各执异仗贯穿髑髅以为璎珞作大忿怒形足下有地神女天以两手承足者也)</p>
<p>疮疣(上恻庄反韵英云疮痍也或作创古文作[利-禾+刃]下有忧反苍颉篇疣病也或作肬亦通古文或作[病-丙+又]也)</p>
<p>日月失度(下徒故反案青岑子云日太阳之精一岁一周天月太阴之精一月一周天金匮经云月主忧患日主福德故月为刑奇日为德奇常以冬至日在斗二十一度四分度之一春分之日在[((嘹-口)-小)-日+圭]十四度夏至之日在东井二十六度秋分之日在角二度四分度之一差此则为失度也)</p>
<p>搏蚀(上补各反说文云击也下音食释名云月亏则蚀稍稍侵亏如虫食草木叶也九曜五行历云罗[目*候]一名蚀神头常隐不见逢日月则蚀又日月同色月掩日日蚀又云日冲大如日日光不照谓之暗虗值月则月蚀也)</p>
<p>彗星(上随锐反考声妖星也尔雅曰彗星为欃枪郭璞注云亦谓之孛星言其形孛孛似扫彗或云扫星或云孛星或云搀枪星或云彗星也)</p>
<p>木星(五星行藏历云木之精也其色青其性仁顺度行则为福逆行所守则为灾十二年一周天凡八十三年七十六终而七周天)</p>
<p>火星(火之精也色赤其性礼执法之像也履道而明则民安国泰失度紧小则中外兵[(坐-土+(大/亡))-(人*人)+(口*口)]大抵二年一周天七百八十日一见伏凡七十九年三十七终而四十二周天)</p>
<p>金星(太白金之精其色白其性勇将军之象一年一周天见二百四十四日初夕见西方其行稍急日行一度少半渐迟二百四十九度乃留八日逆行十日夕伏十二日遂晨见东方大抵八年五终五度夕见五度晨见)</p>
<p>水星(水之精其色黑其性智四时皆出入光明润泽则国礼民乐不尔则水旱作[海-母+小]常以四仲见一年一周天去日极远不过二十六度故人多不见凡三十三年一百四终七十四度晨见二十六度应见不见)</p>
<p>土星(土之精其色黄其性信女主象也顺轨光明有福乱行变色赤白天下有兵其行最迟二十九年半一周天三百七十八日一伏凡五十九年十七终而再周天初见东方也)</p>
<p>泛涨(土芳梵反贾注国语云泛浮也毛诗传云泛流皃说文从凡作泛下张亮反考声云水增大砂岸崩摧入水曰涨从水张声俗音上声非也)</p>
<p>亢阳(上康浪反考声极也字书高也切韵旱也易曰上九亢龙有悔谓阳极也)</p>
<p>降澍(下朱戍反集训云时雨所灌澍润生万物也经文作霔字书并无笔受者率意妄作也)</p>
<p>[木*函]盛(上遐严反考声云木匧也或作椷经文作函俗字本函谷关名下音成说文曰黍稷在器从皿成声也)</p>
<p>记籍(上居吏反释名曰记识也从言已声下秦昔反切韵簿籍也尚书序曰造书契以代结绳之政由是文籍生马)</p>
<p>　　大威力乌枢瑟摩明王经卷上</p>
<p>摩醯首罗(正梵语应云么系湿嚩啰此云大自在也即色界天主于大千界得自在故)</p>
<p>逶迤(上于为反切韵雅也行皃也下弋支反切韵溢也汉书云水曲案逶迤迃曲邪行皃下又音达罗反训同上)</p>
<p>乌枢瑟摩(次音昌朱反梵语也或云乌蒭沙摩此云秽迹旧翻为不净洁皆谬新翻为除秽忿怒尊也案瑜伽依二种轮现身摄化一教令轮现端严身二威怒轮现极怖身为调难调诸有情故现可畏身也)</p>
<p>线絣(上私箭反周礼曰线人掌王宫缝线之事切韵缕线也又作线同下北萠反切韵振绳纆使直也俗从手作拼使也经文从木作拼音并乃拼榈木名并非线絣字)</p>
<p>颦蹙(上符真反切韵颦蹙眉也或作频说文忧又嚬笑也经文作频切韵数也近也非此用下子六反玉篇迫也说文急也从戚足声)</p>
<p>关键(上古还反说文曰以横木持门曰关声类曰关所以闭也切韵[尸@向]也说文从门[聯-耳]声也经文作閞音弁尔雅曰閞谓之槉非关键义下其辇反切韵键籥字书横曰关竖曰键也)</p>
<p>踯躅叶(上呈戟反次重录反药草名也本草云羊踯躅也叶花皆有大毒三月采花其花色黄亦有五色者羊误食其花叶踯躅而死因以为名古今正字踯躅行不前也二字并从足郑蜀皆声也)</p>
<p>用[疊*毛](徒叶反切韵白[疊*毛]也西域所尚也经文从糸作[繰-品+云]俗用非也)</p>
<p>瘢痕(上簿官反切韵疮瘢也下户恩反切韵瘢痕也考声瘢之微者曰痕也)</p>
<p>遁形(上徒损反切韵遁逃也谓潜隐也按一字顶轮王经安怛袒那法此云隐形也良以彼国邪正杂信异道间居更相是非佛以神力故说斯要令修瑜伽者随意自在速成悉地)</p>
<p>鍱裹(上与协反切韵铁鍱也金银铜等鍱皆同从金枼声也下古火反切韵包也又缠缚也从坼衣果在中形声字经文作裹俗用不成字)</p>
<p>制帝(梵语也或云支提或云制多应云制底邪此翻为积集或云生净信或云灵庙皆义译也谓于佛阇维处及经行说法处建置坟庙台阁总名也令诸人天积集福善之所也)</p>
<p>紫[金*丱](下古猛反药名也案本草云出西戎以树皮叶共煎成也可入药用也经作矿矿二形金王朴也非紫[金*丱]字也)</p>
<p>[火*(雪-雨+(雪-雨))]稻(上初爪反切韵熬也又作煼说文作[酉*(雪-雨+(雪-雨))]经文作炒俗字下徒晧反本草云粳米止烦泄稻米主温中令人多热说文糯即稻也字从禾舀声也)</p>
<p>麻[米*(虎-儿+旦)](上莫霞反切韵纻麻也说文云[(山/巾)*(山/巾)]网人治在屋下也故从广[(山/巾)*(山/巾)]也经从林作麻俗用变体也[(山/巾)*(山/巾)]音疋卖反下侧加反切韵麻[米*(虎-儿+旦)]也又[米*(虎-儿+旦)]糁考声滓也从米虘声也)</p>
<p>羖羊(上公户反尔雅曰牡羭牝羖切韵羖[羊*歷]也或作[羊*古]同经文作股说文股髀也非羖羊字也)</p>
<p>咬牙(上五狡反说文咬啮也从齿交声经文从口作咬音交咬咬鸟鸣也非此用也)</p>
<p>啮齿(上五结反考声啮噬也字书云浅咬也从齿契省声经文从口作啮非本字)</p>
<p>虎皮裈(下古浑反切韵裈裤也字林从巾作[巾*軍]古文作裈皆云下衣也)</p>
<p>木橛(其月反切韵杙也尔雅曰樴谓之杙郭注云橛也又云在地者谓之楎注云门橛也或作橜楎音晖也)</p>
<p>[撅-欠]量(上丑格反切韵毁也考声以手拓物也经文作拆俗用变体)</p>
<p>痃癖(上又作胘同胡坚反切韵肚痃也下芳辟反玉篇腹病也药证病源云恣飡生冷鱼肉杂果昼眠夜食胃冷脾虚不消化因兹结聚为症块发即筑心吐酸水也)</p>
<p>鵶翅(上乌加反切韵鵶乌别名也广雅云纯黑而返哺者曰乌小而不返哺者鵶也从鸟亚声也下施智反玉篇翅羽也又作[羽*支]古文作翨说文翮也从羽支声也)</p>
<p>卤土(上即古反尔雅曰卤矜碱苦也说文沙卤也从水卤声经文单作卤太常卤簿乐名非卤土义)</p>
<p>　　大威力乌枢瑟摩明王经卷下</p>
<p>虵蜕(上食遮反切韵毒虫也尔雅曰蟒王虵也下汤外反又舒芮反说文蝉虵所解皮也广雅蝮蜻蜕也蝮扶六反蜟余六反蝉未脱者)</p>
<p>湿吠帝(上失入反次借音尾一反梵语也经中有作涅误也)</p>
<p>[合*牛][合*牛](呼感反从脐轮气海引声合口连呼)</p>
<p>馺嚩(上苏合反下无可反梵语不求字义也)</p>
<p>瑟碱(下本音古斩反碱土也为就梵音借音竹感反)</p>
<p>薄誐鑁(上音傍各反下亡范反梵语也旧云薄伽梵或云婆加伴古翻为世尊今云具六义故总云薄誐[金*(离-禸+ㄆ)]谓自在炽盛端严名称吉祥尊贵六也)</p>
<p>稻谷[禾*會](下苦会反苍颉篇云[夕/鹿]糠也)</p>
<p>捻彼(上奴典反切韵以手指紧捻物也从手然声)</p>
<p>　　金刚顶真实大教王经卷上</p>
<p>缯幡(上疾陵反说文帛也又缯彩也下孚袁反说文幡帜也释名云幡翻也翻飞然也)</p>
<p>[山*含](借音胡感反梵声不求字义)</p>
<p>嗢陀南(上温骨反次徒何反或云嗢柁南柁唐贺反旧翻为偈颂也琳法师引瑜伽大论翻为足迹又云集总散义译也)</p>
<p>跋折罗(上盘末反次职列反梵语也旧云伐阇罗皆讹也正云嚩音无满反日罗此云金刚也)</p>
<p>逻惹(上卢个反下自攞反梵语也此云王经文作运字不晓梵音人误书)</p>
<p>才[發-殳+矢](上昨哉反说文暂也切韵仅也下[發-殳+矢]字说文从弓殳[癸-天]也[癸-天]从止止作[(┤*║*├)/一]音钵隶书变[(┤*║*├)/一]作[癸-天]殳音殊[(┤*〡)/一]音挞[癸-天]音钵)</p>
<p>　　金刚顶真实大教王经卷中</p>
<p>应拼(下百萠反说文拼掸也从手并声亦作抨古文作[羊*并][羊*平]掸音但丹反)</p>
<p>钿饰(上堂练反字书宝瑟钿以饰器物也从金田声又音田花钿也)</p>
<p>恶(乌各反借音也真言种智字也)</p>
<p>　　金刚顶真实大教王经卷下</p>
<p>曼茶罗(上莫盘反梵语也或云曼吒罗或曼拏罗此义译云众圣集会处即今坛场也)</p>
<p>心臆(下应力反说文臆亦胸也亦膺也从肉意省声也)</p>
<p>诜遮[牟*含](上所臻反下牟含梵语不求字义)</p>
<p>沮坏(上慈与反毛诗传云沮犹坏也广雅云湿也说文从水且声且音子余反下怀[貝*貴]反考声云崩摧也说文败也从土褱声[貝*貴]音吾恠反古文作[(褱-衣)*土])</p>
<p>搊掷(上[簉-告+舌]邹反考声云以手指钩也经作[捅-用+?][打-丁+((┐@一)/一/(┐@一)/一)]非本字下直炙反切韵振也投也古文作擿按搊掷以右手弄金刚杵也)</p>
<p>幖帜(上逋遥反说文云幖帜头上也从巾票声经从手作摽标举也木末也下尺志反切韵幡也字书云旌表也博雅作[巾*(土/心)]同经文从心作[愔*戈]微误)</p>
<p>弱吽鑁斛(上借音慈洛反吽音呼感反鑁音亡范反下胡谷反皆取梵声也即金刚钩索锁铃四摄种智字也)</p>
<p>[卄/耨]佉(上借音奴屋反下丘迦反梵语不求字义也)</p>
<p>掣那(上昌制反去声)</p>
<p>　　金刚顶修习毗卢遮那三摩地法一卷</p>
<p>阏伽(上安葛反或作遏字梵语也即盛香水杯器之总名也)</p>
<p>靺[口*栗]多(上望[發-殳+矢]反次音栗梵语不求字义也)</p>
<p>上[月*(遻-(這-言))](我各反字书云喉上也说文龈也又作腭齶)</p>
<p>纱縠(上所加反切韵绢属也考声似绢而轻者也下胡谷反玉篇云罗縠也似罗而轻者也)</p>
<p>燥溪(上苏到反下苦鸡反真言中字不求训解也)</p>
<p>巘荡(上鱼蹇反下徒朗反梵语也此云涂香也)</p>
<p>　　金刚恐怖最胜心明王经一卷</p>
<p>蛊[屮/工/毋](上字古郑注周礼云蛊者蛊物病害人也字书云腹中蛊也尔雅云蛊亦[屮/工/毋]也考声蛊魅也文字典说从虫皿也)</p>
<p>澡罐(上子老反下官唤反按澡罐即铜鉼也)</p>
<p>[要/月]绦(下吐刀反切韵靴绦也字书绦亦绳也字林作绦)</p>
<p>花揾(下温困反韵诠云内物水中也考声云拄也从手昷声)</p>
<p>镵钺(上士衔反切韵锐也方言云吴人谓犁铁为镵也下音员厥反切韵钺斧尚书王左仗黄钺字林云钺玉斧也说文从金戉声戉音同上戉字从[戉-戈]戈[戉-戈]音厥戈音过)</p>
<p>斧槊(上方矩反切韵斧钺也周书曰神农治斤斧下正作矟字音双角反切韵刀槊也通俗文云矛长丈八者谓之槊也)</p>
<p>三甜(上牒兼反切韵美也甘也一字顶轮王经云三甜谓苏乳酪也即西域所尚者也)</p>
<p>机杼(上居衣反下除旅反方言云杼轴织具也说文杼持纬也二字从木几予声也)</p>
<p>　　不动使者陀罗尼秘密法一卷</p>
<p>恶兽(下舒救反切韵守也国语云兽三为群字林云两足曰禽四足曰兽说文从犬嘼声嘼音丑救反经文作狩冬猎也非此用)</p>
<p>龙湫(上力钟反切韵君也礼记云龟龙麟凤四瑞也易曰云从龙论衡云龙亦畜也古有捕龙氏若非畜安捕哉下即由反切韵水神名也考声湫聚也谓不流水也)</p>
<p>犊牸(上徒木反尔雅曰其子犊郭[王*僕]注云今青州人呼犊为[牛*句]音火口反下疾吏反切韵牛牝曰[牛*字]从牛字声字亦爱也养也)</p>
<p>篦搅(上边兮反考声竹篦也下古巧反切韵以手动也从手觉声也)</p>
<p>指擘(下补革反三苍云擘大拇指也陆氏释文云手足大指俱名擘也今经云大如指擘即形段如大拇指也)</p>
<p>剑把(上居欠反释名云剑捡也所以防捡非常也广雅云龙泉太阿干将莫耶断虵鱼膓等十余名皆剑异号也下必驾反切韵刀剑把也经文作靶说文辔饰也非此用有从金作釰全非)</p>
<p>邂逅(上胡卖反下胡遘反考声邂逅依俙也诗云见此邂逅也)</p>
<p>　　普遍智藏般若波罗蜜多心经一卷</p>
<p>灵鹫(下疾秀反按灵鹫西域山名也或云鹫峰亦云鹫台如前已释)</p>
<p>总持(上作孔反切韵合也都也皆也普也字书云总众也下直之反切韵执也案梵语陀罗尼此云总持谓文义咒忍是也)</p>
<p>　　观自在多罗菩萨经一卷</p>
<p>[篾-戍+(冗-几+代)]戾车(上眠弥反次音梨结反下齿耶反梵语讹也正梵语毕栗蹉此译为下贱种也谓乐垢秽业不知礼义淫祀鬼神互相残害也弥音边篾反蹉音仓何反)</p>
<p>净洒(下色下反切韵水洒也考声[泳-永+截]水也字书以水散地也从水晒省声字)</p>
<p>萨陀波仑(下卢毗反梵语也旧翻为常啼是)</p>
<p>月厌(下于艳反韵略魅也按月厌神杀名也正月建寅月厌在戊以此逆推至十二月月厌在亥经文作靥面上黑子也非月厌字)</p>
<p>组织(上则古反尔雅曰组似组东海有之郭注云组绶也礼记绶长一十二尺十二月也广三尺天地人三才也)</p>
<p>萝菔(上音罗下蒲北反尔雅曰葖芦菔郭注云紫花大根俗呼雹[穴/友][穴/友]音他匆反本草萝菔性冷利五藏除五藏中恶气服之令人白净肌细从草服声经文作卜乃葡卜字)</p>
<p>　　一字奇特佛顶经卷上</p>
<p>靺师迦花(旧云婆师迦花梵语讹也正云[革*未][口*栗]沙迦此云雨时花也或云夏生花其花白色甚香半夏时生因名云)</p>
<p>碱卤(上胡缄反尔雅曰碱苦也切韵不淡也亦作醎俗字下即古反说文云西方碱地尔雅卤苦也从水卤声经文单作卤音虽同卤簿乐也)</p>
<p>礓石(上居良反字书石也释名云礓姜也言石似姜而坚也从石姜形声字经文作强尔雅音强作强界也陲也皆非礓石字)</p>
<p>缕[疊*毛](上力主反玉篇绪也切韵丝也下徒叶反切韵白[疊*毛]布也经文作[繰-品+云]俗用字非也)</p>
<p>藕丝(上五口反尔雅荷芙蕖其根藕其实莲桉藕即莲根也下丝字从二糸糸音觅)</p>
<p>结颣(下卢对反切韵粗丝也字书颣结颣从糸类)</p>
<p>芙蓉(上防无反下余封反郭璞注尔雅云江东呼芙蓉为荷郑笺毛诗云未开者曰芙蓉已开者曰菡萏也)</p>
<p>捻线(上年典反方言云捻续也顾野王云谓相接续也说文捻执也从手然声下先荐反人作线字书云合缕)</p>
<p>[麩-夫+廣]麦(上号猛反考声云[麥*廣]大麦也文字典说麦[麥*廣]也或作穬稻末也又麦[卄/(└@人)]也)</p>
<p>霹雳(上疋壁反下音历顾野王云大雷震动也论衡云阴阳气相击声也皆从两辟历声有作礔[石*曆]二字非)</p>
<p>桦皮(上华化反或作桦切韵山中木名也多出阴山其皮赤白二色白者为上西域用书梵夹也)</p>
<p>吃哩爹(上居乙反次音里下陟耶反梵语不求字义)</p>
<p>牙[齒*差](下昨何反又作齹切韵齿本也顾野王云齹疏者齿参差也)</p>
<p>　　一字奇特佛顶经卷中</p>
<p>缮缝(上时战反切韵补也考声云缮修也下符容反说文缝紩也音直曰反亦缝也平声又音扶用反)</p>
<p>三橜(其月反尔雅曰樴谓之杙郭注云杙橜也又作橄尔雅曰门阃也)</p>
<p>嚧地啰(上借音来古反下弹舌呼罗字梵语此翻为血也)</p>
<p>瞻睹(上职廉反尔雅曰瞻视也考声察也下丁古反切韵见也视也玉篇观也正作睹从见者省经作睹俗通用)</p>
<p>剂膝(上在诣反切韵分剂也下息匕反切韵曲膝骹骨也说文从肉桼声经文作膝误书也桼音七骹音苦交反古今正字从[ㄗ@、]作[邱-丘+(暴-(日/共)+來)])</p>
<p>没[口*栗]多(中音栗弹舌呼之余依字梵语也此翻为死尸也)</p>
<p>摩努沙(中借音尼古反鼻音呼梵语也此翻为人人之[撼-咸+(句-口+夕)]名也)</p>
<p>紫[金*丱](下虢猛反药名也本草云出西域以树皮叶及胶煎成人药用亦堪胶黏宝钿珠玑等物胶去声)</p>
<p>扂锁(上徒玷反切韵闭户也字书小关碍门扇令不开也古文作扊又作[?丳]下正作锁音同苏果反切韵铁锁)</p>
<p>　　阿唎多罗阿噜力经一卷</p>
<p>角胜(上古岳反切韵角竞也角触也汉书故事云未夬庭设角抵戏者使角力相抵即今之相扑也经文从手作捔即掎捔非此用)</p>
<p>坏椀(上配杯反考声云瓦器未烧者坏从土从杯省声或作坏字下乌管反切韵云器物也古文作盌字同)</p>
<p>鍮石(上音偷埤苍云鍮石似金而非金也西域以药炼铜所成有二种鍮石善恶不等恶者挍白为灰折善者挍黄名为金折亦名真鍮俗云不博金是)</p>
<p>捏塑(上奴结反切韵手揑搦也下乘故反切韵以泥塑像也古今奇字作塐经文作素非)</p>
<p>黍米(上舒吕反说文云禾属而黏者也以大暑而种故谓之黍从禾雨省声孔子曰黍可为酒禾入水也经文作[烈-列+禾]不晓字义误书也下莫礼反说文穬粟实也象禾实之形也)</p>
<p>豌豆(上一桓反切韵豆名下田候反切韵谷豆也物理论云众豆谓之菽也)</p>
<p>　　金刚顶瑜伽文殊师利菩萨经一卷</p>
<p>一俱胝(下丁尼反梵语数名此翻为亿也黄帝算经总有二十三数亿当十四数自万已去有三等谓上中下也即十万百万千万依次配之)</p>
<p>幖帜(上必遥广雅云幖幡也说文云幖亦帜从巾票声下昌志反韵诠云帜旗也以表物也集训云帜亦幡也从巾戠声戠音织也)</p>
<p>莹彻(上又作蓥同乌定反切韵蓥饰也考声云光也下直列反切韵彻通也明也字书云道也达也作彻俗)</p>
<p>腰髆(下牓莫反字林云髆脾也说文云肩胛也从骨从榑省声经从月作膊音普博反郭璞云披割牛羊五藏也非经义专从甫寸也)</p>
<p>花蕊(下如捶反玉篇曰蕊为花须头点也从草糸惢声经有从三止作蘃非也惢音乘果反)</p>
<p>　　底哩三昧耶不动使者念诵经一卷</p>
<p>底哩(上借音丁逸反哩弹舌呼梵语也此云三谓此经中说三种三昧即金刚莲花佛部是也)</p>
<p>磔开(上陟格反切韵胀也开也周礼牲祭以穰灾也尔雅祭风曰磔今经从手搩非经义)</p>
<p>先弯(下乌关反切韵挽取曲势也考声弯环曲皃也)</p>
<p>缚扑(上符钁反说文系也字书执缚从糸博省声经文从专作縳音传非也下满角反考声扑打也切韵相扑也经文作[木*雹]非)</p>
<p>辫发(上薄泫反考声辫结也字书编也从糸辡声辡音弁泫音胡畎反畎音古泫反)</p>
<p>蹙眉(上子六反切韵近也从也考声逼急也从戚足声经文从就作蹴切韵逐也又音七宿反非蹙眉义)</p>
<p>鵶[鳽-廾+ㄠ](上乌加反切韵乌别名也说文作鸦云阳鸟也下处脂反又作鸱郭注尔雅云鸱鸺也今江东通呼此属为怪鸟又云鸦鸱也)</p>
<p>枭翎(上古尧反郭注尔雅云上枭也切韵食母不孝鸟也故冬至捕枭磔之也字从鸟头在木上也下即丁反文字音义云乌翎即毛翎翎羽也经文作鸽诗云[即/鳥]鸽在原尔雅[即*鳥]鸰[邕*鳥]渠也郭云雀属也非翎羽义也)</p>
<p>　　大方广观音菩萨授记经一卷</p>
<p>暂瞬(上藏滥反考声才也下舒闰反切韵目动也亦作瞚字)</p>
<p>熙怡(上虗之反下与之反说文熙怡和悦也方言云怡喜也前已广释)</p>
<p>　　菩提场所说一字顶轮王经第一</p>
<p>目键连(中音健梵语讹也或云目揵连或作楗音渠焉反正云摩诃目特伽罗此云大采菽氏或云菉豆子母是采菉豆仙人种也从母得名也从父应云俱利迦也)</p>
<p>胫踝(上形定反玉篇胫足[跳-兆+非]膓前大骨也说文足胻也胻音幸从肉迳省声下华瓦反苍颉篇云在足侧高处也声类云足外附骨也说文云从足裸省声也)</p>
<p>坞波塞迦(上乌古反旧云优婆塞新云邬波索迦邬波此云近迦此云事索即男声也即近事男也谓亲近承事三宝者故云)</p>
<p>谟呼律多(上莫胡反梵语也或云牟乎[口*栗]多此云分俱舍论云一百二十刹那为一怛刹那六十怛刹那名腊缚三十腊缚名一牟呼[口*栗]多三十牟呼[口*栗]多为昼夜也)</p>
<p>伞盖(上古文也今作伞同苏旱反下盖字说文从草盍声俗作盖字非盍音胡腊反)</p>
<p>团圝(上徒官反切韵团圆也下落官反切韵团圝也字书圝亦团也二字并从囗专[戀-心]声说文从木作栾木名也说文似木栏也)</p>
<p>筋脉(上谨欣反周礼医师以辛养筋说文肉之力也从肉竹竹者物之多筋也力像筋形经文多从草从角作[卄/觔]非也下盲伯反周礼以碱养脉也说文血理之分行于体中也或作脉又[覛-見+血]二形正体字俗用脉已久也)</p>
<p>　　菩提场所说一字顶轮王经卷第二</p>
<p>搓缕(上士何反切韵云手搓物也字书搓挼也挼奴禾反从手差声经文作縒非也下力主反切韵丝缕也亦线也)</p>
<p>织[疊*毛](上之翼反切韵组织也下徒协反切韵细毛布也又白[疊*毛]巾[疊*毛]也从毛叠形声字经文作緤俗用非)</p>
<p>珊瑚(上苏安反下户吴反广雅曰珊瑚珠也说文云珊瑚生海中而赤色有枝无叶也)</p>
<p>绢縠(上古椽反切韵缣也广雅曰繁忩鲜支縠绢也下胡谷反切韵罗谷考声似罗而疏也从糸谷省声)</p>
<p>蟒虵(上莫朗反切韵虵之最大者也尔雅曰蟒王虵也下食遮反毒虫也古文作蛇同)</p>
<p>隘窄(上乌懈反玉篇隘迫也下争索反考声云窄亦狭小也古今正字从穴乍声也经文作阨责二形皆非)</p>
<p>泸漉(上卢着反下聋屋反顾野王云漉犹沥也郭璞注方言云漉渗水极尽也说文云渗也又水下皃也二字从水卢鹿皆形声字)</p>
<p>水蛭(下之日反本草云水蛭一名蚊也一名至掌俗呼马蚑博物志云水蛭三段而成三物字林音猪秩反训义同)</p>
<p>驼驴(上徒何反说文骆驼兽名外国图云大秦国人身长一丈五尺好骑骆驼又作驼字下力居反切韵畜也汉书西域传云乌桓国有驴无牛也)</p>
<p>虮虱(上居扆反虱[簽*殳]也下所栉反考声啮人小虫也淮南子云汤沐具而虮虱相吊也从[虫*虫]卂声也[虫*虫]音昆卂音色臻反经文作虱非)</p>
<p>蚊[蠢-春+(└@人)](上音文下陌枋反庄子云蚊[蠢-春+(└@人)][口*替]痛是也声类云[(└@人)/虫]似蝇而大也说文啮人飞虫也正从[虫*虫][(└@人)/目]省作[(└@人)/虫]今作[(└@人)/虫]略也)</p>
<p>　　菩提场所说一字顶轮王经卷第三</p>
<p>人莽娑(中莫朗反下乘歌反梵语也此云是未坏人肉也)</p>
<p>[口*(十/甲/寸)]唼(上补各反切韵[口*(十/田/寸)][口*集]也[口*集]音姊入反下子答反说文作[口*(一/巾)]入口也考声嗍也从口帀声[口*(十/田/寸)]从口博省声经文作博非此用)</p>
<p>锤铜(上直类反广雅云半熟合锤也玉篇[金*截]锤也下徒红反说文云金之一品)</p>
<p>甲麝(上古狭反下神夜反切韵麝香兽香也尔雅曰麝父麕足郭注云脚似麕而有香也按本草甲亦兽甲煎而成香经言甲麝今据坛法甲麝虽香为傍生身分故不用也)</p>
<p>为[巾*(穴/登)](下猪孟反文字指归云开张画缯也从巾[穴/登]声也[穴/登]音中茎反经从木作桢音贞干也非此用也)</p>
<p>[文/巾]熙(上古文希字下许其反和也悦也按二字合作熙怡也怡音与之反和悦)</p>
<p>　　菩提场所说一字顶轮王经卷第四</p>
<p>[(暴-(日/共)+夾)*(ㄗ@、)]踝(上息七反古文膝字从[ㄗ@、]音节从[暴-(日/共)+夾]音七声今从肉作膝说文骹骨也下华瓦反前经第一卷已释)</p>
<p>如蠃(下落戈反说文水介虫也尔雅云蠃小者蜬郭注云蜗牛也又作螺俗用切韵蜯属也或作蠡通又音礼经文作[彖/虫]不成字也)</p>
<p>无瑕(下胡加反切韵过也说文玉病也从玉遐省声经文作瘕音加症瘕肺病非经所用)</p>
<p>木槵(下胡惯反切韵无槵即木名也)</p>
<p>乡党(上许良反释名乡向也谓众所向下多朗反释名云党长也谓一聚所导长也郑注论语云万二千五百家为乡五百家党也)</p>
<p>令殒(下于敏反切韵没也尔雅曰殒落也左传云星殒如雨或作陨磒二形亦通也)</p>
<p>作缚(下直兖反尔雅云十羽谓之缚左传云缚谓卷物也按经以发作缚即卷发为结也今作篆字乃周宣王太史所作大篆秦相李斯小篆并字书名甚乖经旨也)</p>
<p>蝪[虫*折](上音亦下星历反说文在壁曰蝘蜓在草曰[虫*折]蝪方言泽中曰[虫*折]蝪南楚谓之虵医或谓之蝾螈字从虫易析皆形声也经文下作蜡音乍乃十二月终大蜡祭名也执笔之人误书也析音先戚反昔音私积反)</p>
<p>　　菩提场所说一字顶轮王经卷第五</p>
<p>卑湿(上府移反切韵下也下失入反切韵水沾也经文作湿俗字)</p>
<p>[卄/公/心]蒜(上仓红反玉篇荤菜也尔雅云茖[卄/公/心]细茎大叶下苏贯反字书云荤菜也汉书云张骞使西域所得也本草云萩性熟除风杀虫久服损眼目也)</p>
<p>　　金刚顶瑜伽分别圣位经一卷</p>
<p>警觉(上京影反孔注尚书云惊戒也亦觉也字书云寤也古今正字从言敬声)</p>
<p>能[羸-亡+(└@人)](下力追反贾逵注国语云羸病也杜注左传云弱也许叔重云劣也字书疲也从羊[嬴-女]声也)</p>
<p>淤埿(上依倨反韵英浊水中泥也下奴低反说文埿涂也从土泥声经文作泥说文水名也非淤埿也)</p>
<p>　　十一面观自在菩萨秘密仪轨经</p>
<p>才受(上昨哉反说文才仅也考声暂也五经音义从糸毚音士咸反狡兔也从[毚-兔]兔也[毚-兔]音丑略反镵搀谗之类并同)</p>
<p>洲渚(上职流反下章与反尔雅水中可居者曰洲小洲曰渚小渚曰沚又作陼释名云渚遮也所以遮水回流也)</p>
<p>瘰疬(上力果反下音历切韵病也考声筯结病也上又作[病-丙+(彖/虫)]音同上)</p>
<p>铄鑁(上书药反下亡梵反真言中字也)</p>
<p>乌蒭沙摩(或云乌枢瑟摩梵语轻重也此云秽迹旧云不净洁金刚俗呼火头金刚是也)</p>
<p>铃铎(上即丁反切韵似钟而小也金铃也下徒落反大铃也左传金铃[金*截]舌振武也以木为舌振于文教也释名云铎度也谓号令限度也)</p>
<p>车辂(上九鱼反下洛故反戴札云古之车也盖圆像天二十八轑以像烈宿也[車*爾]方像地三十辐像日月仰则观于天俯则察于地释名云天子所乘曰辂有五饰金饰象饰宝革等五随饰各为名)</p>
<p>悉[亭*夜](下音亭夜反字书无文翻译之家用影梵声)</p>
<p>焕烂(上呼贯反说文火光也下郎旦反说文大热也考声光也明也从火阑声)</p>
<p>虹霓(上户公反尔雅云螮蝀虹也郭注云俗云美人虹下五兮反尔雅云霓为挈贰郭云雌霓也释文云雄曰虹雌曰霓亦作霓字)</p>
<p>[舌*也]掠(上神纸反字书云舌取物也又作舓经文作[舌*氐]俗字下又作擽同音离斫反字统云击也又刮掠也从手谅省)</p>
<p>　　出生无边门陀罗尼经一卷</p>
<p>殑伽沙(上疑等反下鱼佉反旧云恒河沙梵语西国河神名也涅盘经云恒河女神是)</p>
<p>[萉-巴+(日/(句-口+匕))]鞨(上卢盍反上胡葛反梵语不求字义)</p>
<p>犹豫(上翼州反下余据反考声云犹豫不定之辞也集训云心疑惑也礼记云所以决嫌疑定犹豫)</p>
<p>　　大吉祥天女无垢大乘经一卷</p>
<p>毗舍(或云吠舍梵语也此乃巨富多财通于高贵或称长者或封邑号者也)</p>
<p>首陀(梵语不正也应云戍达罗此姓之徒务于田业耕垦播植赋于王臣多为民庶)</p>
<p>　　大吉祥天女十二名号经一卷(无字可音训)</p>
<p>　　一切如来金刚寿命陀罗尼经一卷</p>
<p>胸臆(上香邕反说文胸膺也膺即臆也或作匈亦通下应力反说文云臆亦胸骨也从肉从忆省声也)</p>
<p>拒[敵-ㄆ+殳](上其吕反切韵捍也格也玉篇违也下徒历反尔雅[敵-ㄆ+殳]匹也切韵当也又主也軰也从殳适省声也)</p>
<p>　　金刚顶瑜伽十八会指归一卷</p>
<p>幖帜(上必遥反广雅云幖幡也说文幖亦帜也下昌志反韵英云帜旗也以表物也集训云帜亦幡也从巾戠声也戠音织)</p>
<p>摩醯首罗(醯音馨奚反梵语也此云云大自在即上界天王名也住色究竟之最上顶也)</p>
<p>　　瑜伽念珠经一卷</p>
<p>　　普贤行愿赞一卷</p>
<p>　　大集地藏菩萨问法身赞一卷</p>
<p>　　金刚顶理趣般若经一卷(上四经无字可音训)</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
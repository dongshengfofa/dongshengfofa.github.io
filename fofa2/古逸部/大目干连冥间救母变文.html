<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>大目干连冥间救母变文</p>
<p>天为七月十五日者。天堂启户地狱门开。三涂弃消□□□□□众僧咨下此日会福之神八部龙天尽来教□□□□现世福资为亡者转生于胜庆于是盂兰百味□□□三尊仰大众之思先救倒悬之窘急。昔佛在世时□□□目连在俗未出家时。名曰罗卜。深信三宝敬重大乘。□□□欲往他国兴易。遂即支分财宝。令母在后设斋供佛□僧诜乞来者。及其罗卜去后。母生悭吝之心。所属付资财并私隐匿。儿子不经旬日事了还家。母语子言。依汝斋作福。因兹欺诳凡圣。命终遂堕阿鼻地狱中受□□苦。罗卜三周礼毕。遂即投佛出家。丞宿习因闻法证□□□汉果。即以道眼访不见慈亲。六道生死都不见母。目连从□□□悲咨白。世尊慈母何方受于快乐。尔时世尊报目连曰。汝母已落阿鼻。见受诸苦。汝虽位登圣果。知欲何为。若非十方众僧解下脱之日。已众力乃可救之。故佛慈悲开此方便旬建。盂兰盆者即是其事也<br>
<br>
　罗卜自从父母没　　礼拉三周复制毕<br>
　闻乐道不乐损形容　　食旨不甘伤筋骨<br>
　闻道如来在鹿苑　　一切人天皆无恤<br>
　我今学道觅如来　　往诣双林而问佛<br>
　尔时佛自便逡巡　　稽首和尚两足尊<br>
　左右磨词释梵□　　东西大将散支神<br>
　看前万字颇黎色　　项后圆光像月轮<br>
　欲知百宝千花上　　恰似天边五色云<br>
　弟子凡愚居五□　　不能舍离去贪嗔<br>
　直为平生罪业重　　殃及慈母入□□<br>
　只恐无常相逼迫　　苦海沉沦生死津<br>
　愿佛慈悲度弟子　　学道专心报二亲<br>
　世尊当闻罗卜说　　知其正直不心邪<br>
　屈指先论口谛去　　后闻应当没七遮<br>
　纵令积宝陵云汉　　不及交人暂出家<br>
　恰似盲龟遇浮木　　由如大水出莲花<br>
　丧□火宅难逃避　　滔滔苦海阔无边<br>
　直为众生分别故　　如来所已立三车<br>
　佛唤阿难而剃发　　衣裳便化作袈裟<br>
　登时证得阿罗汉　　后受波罗提木叉<br>
　罗卜当时在佛前　　金炉怕怕起香烟<br>
　六种琼林动天地　　四花标样叶清天<br>
　千般锦绣补床坐　　万道殊幡空里玄<br>
　佛自称言我弟□　　号曰神通大目连　<br>
<br>
当时目连于双林树下证得阿罗汉果。何为如此。准法华经云。穷子品。先受其价然后除粪。此即是也。先得阿罗汉果后当学道。看目连深山坐禅之处<br>
<br>
　目连剃除须发了　　将身便即入深山<br>
　幽深地净无人处　　便即观空而坐禅<br>
　坐禅观空知善恶　　降心住心无所著<br>
　对镜澄澄不动遥　　右脚还须押右脚　<br>
<br>
　端身坐盘石　　以舌着上萼<br>
　白骨尽皆空　　气息无交错　<br>
<br>
　当时群鹿止吟林　　逼近清潭望海头<br>
　明月庭前听法眼　　青山松下坐唯禅<br>
　天边海气无遐换　　陇外青山望或楼<br>
　秋风瑟瑟林中度　　黄叶飘零水上浮<br>
　目连宴坐虚无境　　内外证心渐渐修<br>
　通达声闻居望地　　出入山间得自由　<br>
<br>
　目连从定出　　迅速作神通<br>
　来如霹雳急　　去似一团风<br>
　海雁啼缯彻　　鸧鹰脱网笼<br>
　谭中烟霞碧　　天净远路红<br>
　神通得自在　　掷钵便腾空<br>
　于时一向子　　上至梵天宫　<br>
<br>
　目连一向至天庭　　耳里唯闻鼓乐声<br>
　红楼半映黄金殿　　碧牖浑论皇成<br>
　锡杖敲门三五下　　胸前不觉泪[泳-永+(盈-又+乂)]<br>
　长者出来如共语　　合掌先论中孝情<br>
　启言长者相识否　　频道南阎浮提人<br>
　少小身遭父母丧　　其家大富小儿孙<br>
　孤[旬/子]更亦无途当　　频道慈母号清提<br>
　阿耶名辅相　　一生多造福田因<br>
　亡过合生此天上　　可连富责嫡奢地<br>
　望睹令人心悦畅　　钟鼓铿枪知雅音<br>
　鼓瑟也以声辽亭　　哀哀劬劳长不舍<br>
　乳哺之恩难可忘　　别后安和好在否<br>
　比来此处相寻访　　长者闻语意以悲<br>
　心里回惶出语迟　　弟子阎浮有一息<br>
　不省既有出家儿　　和尚莫怪苦盘问<br>
　世上人伦有数般　　乍观出语将为异<br>
　收气之时稍似难　　俗间大有同名姓<br>
　相似颜容几百般　　形容大省缯相织<br>
　只竟思量没处安　　阇梨苦死来相认<br>
　更说家徒事意看　<br>
<br>
目连白言。长者。频道小时名字罗卜。父母亡没已后投佛出家。剃除须发号曰大目干连。神通第一。长者见说小时名字。即知是儿别久好在已否。罗卜目连认得慈父。起居问信已了。慈母今在何方。受于快乐。长者报言。罗卜。汝母生存在日。与我行业不同。我修十善五戒。死后神识得天上。汝母平生在白广造诸罪。命终之后遂堕地狱。汝向阎浮提冥路之中。寻问阿娘即知去处。目连闻语便辞长者。顿身下降南阎浮提。向冥路之中寻觅阿娘不见。旦见八九个男子女人闲闲无事。目连向前问<br>
<br>
　其事由之处　　但且莫礼拜<br>
　贤者是何人　　此间都集会<br>
　闲闲无一事　　游城墎外来　<br>
<br>
　频道今朝至此间　　心中只手深相怪<br>
　诸人答言启和尚　　只为同名复同性<br>
　名字交错被追来　　勘当恰经三五日<br>
　无事得放却归回　　早被妻儿送坟墓<br>
　独自克我在荒祁　　四边更无亲伴侣<br>
　狐狼鸦鹊竞分张　　宅舍破坏无投处<br>
　王边披诉语声哀　　判放作鬼闲无事<br>
　受其余报更何哉　　死生路今而已隔<br>
　一掩泉门不再开　　冢上纵有千般食<br>
　何曾济得腹中饥　　号啕大哭终无益<br>
　徒烦搅纸作钱财　　寄语家中男女道<br>
　劝令修福字冥灰　　目连良久而言识　<br>
<br>
一青提夫人已否。诸人答言。尽皆不识。目连又问。阎罗大王住在何处。即诸人答言。和尚向北更行数步。遥见三重门楼。有千万个壮士皆持刀棒。即是阎罗大王门。目连闻语向北更行数步。即见三重门楼。有壮士驱无量罪人入来。目连向前寻问。阿娘不见。路傍大哭哭了前行。披所由将见于王。门官引入见大王问目连事之处<br>
<br>
　大王既见目连入　　合掌逡巡而欲立<br>
　和尚又没事由事　　连忙案后相只色<br>
　暂愧阇梨至此间　　弟子处在冥涂间<br>
　栲定罪人生死　　虽然不识和尚<br>
　早个知其名字　　为当佛使至此间<br>
　别有家私事意　　太山定罪卒难移<br>
　总是天曹地笔枇　　罪人业报随缘起<br>
　造此何人救得伊　　腥血凝脂长夜臭<br>
　恶染阇梨清净衣　　冥涂不可多时住<br>
　伏愿阇梨早去归　　目连启言不得说<br>
　大王照知否　　频道生年有父母<br>
　日夜持斋常短午　　据其行事在人间<br>
　亡过合坐于净土　　天堂独有阿耶居<br>
　慈母诸天觅总无　　计亦不应过地狱<br>
　只恐黄天横被诛　　追放纵由天地边<br>
　悲嗟悔恨乃长嘘　　业报若来过此界<br>
　大王缯亦得知否　<br>
<br>
目连言讫。大王便唤上殿。乃见地狱菩萨便即礼拜。汝觅阿娘来。目连启言。是觅阿娘来。汝母生存在日。广造诸罪无量无边。当堕地狱。汝且向前吾当即至。大王便唤业官。伺命司录应时即至。和尚阿娘名青提夫人。亡后多少。时业官启言。大王。青提夫人已经三载。配罪案总在天曹。录事司太山都尉一本王唤善恶二童子。向太山检青提夫人在何地狱。大王启言。和尚共童子相随问五道将军。应知去处。目连闻语便辞大王。即出行经数步即至奈河之上。见无数罪人脱衣挂在树上。大哭数声欲过不过。回回惶惶五五三三。抱头啼哭。目连问其事由之处<br>
<br>
　柰河之水西流急　　碎石谗岩行路涩<br>
　衣裳脱挂树枝傍　　被趁不交时向立<br>
　河畔问他点名字　　凶前不觉沾衣湿<br>
　今日方知身死来　　双双傍树长悲泣<br>
　生时我舍事吾珍　　今轩驷马驾珠伦<br>
　为言万古无千改　　谁知早个化惟尘<br>
　呜呼哀哉心里痛　　徒理白骨为高冢<br>
　南槽龙子孙乘　　北牖香车妻接雨<br>
　异口咸言不可论　　长嘘叹息更何怨<br>
　造罪诸人落地狱　　作善之者必人天<br>
　如今各自随缘业　　定是相逢回难<br>
　握手丁宁须努力　　回头拭泪饱相看<br>
　耳里惟闻唱道急　　万众千群驱向前<br>
　牛头杷棒河南岸　　狱卒擎叉水北边<br>
　水里之人眼盻盻　　岸头之者泪涓涓<br>
　早知到没艰辛地　　悔不生时作福田　<br>
<br>
目连问言柰河树下<br>
<br>
人日天堂地狱乃非虚<br>
<br>
　行恶不论天所造罪　　应时冥零亦共诛<br>
　贫道慈亲不积善　　亡魂亦复落三涂<br>
　闻道将来入地狱　　但日知其道息否<br>
　罪人总见目连师　　一切啼哭损双眉<br>
　弟子死来年月近　　和尚慈亲实不知<br>
　我等生时多造罪　　今日辛苦方始悔<br>
　纵令妻妾满山川　　谁肯死来相替代<br>
　何时更得别泉门　　为报家中我子孙<br>
　不须白玉为棺椁　　徒劳黄金葬墓坟<br>
　长悲怨叹终无益　　鼓乐弦歌我不闻<br>
　欲得亡人没苦难　　无过修福救冥魂　<br>
<br>
和尚却归为传逍息。交令造福以救亡人。除佛一人无由救得。愿和尚捕提涅槃寻常不没运载一切众生。智慧钗勤磨不烦恼林而诛威行普心于世界。而诸佛之大愿傥若出离泥犁。是和尚慈亲普降。目连问以更往前行。时向中间即至五道将军坐所。问阿娘逍息处<br>
<br>
　五道将军性令恶　　金甲明皛剑光交错<br>
　左右百万余人　　总是接飞手脚<br>
　叨譀似雷惊振动　　怒目得电光耀鹤<br>
　或有劈腹开心　　或有面皮生剥<br>
　目连虽是圣人　　亦得魂惊瞻落<br>
　目连啼哭念慈亲　　神通急速若风云<br>
　若闻冥途刑要处　　无过此个大将军<br>
　左右攒枪当大道　　东西立杖万余人<br>
　纵然举目西南望　　正见俄俄五道神<br>
　守此路来经几劫　　千军万众定刑名<br>
　从头各自随缘业　　贫道慈母傍行檀<br>
　魂魄漂流冥路间　　若向三涂何处苦<br>
　咸言五道鬼门开　　畜生恶道人偏绕<br>
　好道天堂朝暮闲　　一切罪人于此过<br>
　伏愿将军为检看　　将军合掌启阇梨<br>
　不须啼哭损容仪　　寻常此路垣沙众<br>
　卒问青提知是谁　　太山都要多名部<br>
　察会天曹并地府　　文牒知司各有名<br>
　符吊下来过此处　　今朝弟子是名官<br>
　暂而阇梨检寻看　　可中果报逢名字<br>
　放觅纵由亦不难　<br>
<br>
将军问左右曰。见一青提夫人以否。左边有一都官启言。持三年已前有一青提夫人。被阿鼻地狱牒上索将。见在阿鼻地狱受苦。目连闻语启言。将军报言。和尚。一切罪人皆从王边断决。然始下来目连频道阿娘缘何不见王面。报言。和尚。世间两众人不得见王面。第一之人平生在日修于十善五戒。死后神识得生天上。第二之人生存在日不修善业广造之罪。命终之后便入地狱亦不得见王面。唯有半恶半善之人将见王面断决。然始托生随缘受报。目连闻语便向诸地狱寻觅阿娘之处<br>
<br>
　目连泪落忆逍逍　　众生业报似风飘<br>
　慈亲到没艰辛地　　魂魄于时早已消<br>
　铁伦往往从空入　　猛火时时脚下烧<br>
　心腹到处皆零落　　骨害寻时似烂燋<br>
　铜鸟万道望心[打-丁+(卓*戈)]　　铁计千回顶上浇<br>
　昔问前头釰树苦　　何如剉硙斩人腰<br>
　不可论凝脂碎害似津　　莽荡周回数百里<br>
　嵯峨向下一由旬　　铁锵万釰安其下<br>
　烟火千重遮四行　　借问此中何物罪<br>
　只是阎浮杀罪人　<br>
<br>
目连言讫更往前行。须臾之间至一地狱。目连启言狱主。此个地狱中有青提夫人已否。是频道阿娘故来访觅。狱主报言。和尚。此个狱中总是男子并无女人。向前问有刀山地狱之中问必应得见。目连前行至地狱。左名刀山右名剑树。地狱之中锋剑相向涓涓血流。见狱主驱无量罪人。入此地狱目连问曰。此个名何地狱。罗察答言。此是刀山剑树地狱。目连问曰。狱中罪人作何罪业当堕此地狱。狱主报言。狱中罪人生存在日。侵损常住游泥伽蓝好用常住水果盗常住柴新。今日交伊手攀剑树。支支节节皆零落处<br>
<br>
　刀山白骨乱纵横　　剑树人头千万颗<br>
　欲得不攀刀山者　　无过寺家填好土<br>
　椷接果木入伽蓝　　布施种子倍常住<br>
　阿儞个罪人不可说　　累劫受罪度恒沙<br>
　从佛涅槃仍未出　　此狱东西数百里<br>
　罪人乱走肩相棳　　业风吹火向前烧<br>
　狱卒杷杈从后插　　身手应是如瓦碎<br>
　手足当时如粉沫　　沸铁腾光向口憔<br>
　著者左穿如右穴　　铜箭傍飞射眼精<br>
　剑轮直下空中割　　为言千载不为人<br>
　铁杷楼聚还交活　<br>
<br>
目连闻语啼哭咨嗟。向前问言。狱主。此个狱中有一青提夫人已否。狱主启言。和尚。是何亲眷。目连启言。是频道慈母。狱主报言。和尚。此个狱中无青提夫人。向前地狱之中总是女人。应得相见。目连闻以更往前行至一地狱。高下可有一由旬。黑烟蓬勃臭气勋天。见一马头罗刹。手杷铁杈意而立。目连问曰。此个名何地狱。罗刹答言。此是铜柱铁床地狱。目连问曰。狱中罪人生存在日有何罪业当堕此狱。狱主答言。在生之日女将男子。男将女人行淫欲。于叉母之床。弟子于师长之床。奴婢于曹主之床。当堕此狱之中。东西不可算。男子女人相和一半<br>
<br>
　女卧铁床钉钉身　　男抱铜柱凶坏烂<br>
　铁钻长交利锋剑　　镵牙快似如锥钻<br>
　肠空即以铁丸充　　唱渴还将铁计灌<br>
　蒺蓠入腹如刀臂　　空中剑戟跳星乱<br>
　刀[剜-夗+死]骨肉斥斥破　　剑割肝肠寸寸断　<br>
<br>
不可言地狱天堂相对疋<br>
<br>
天堂晓夜乐轰轰<br>
<br>
　地狱无人相求出　　父母见存为造福<br>
　七分之中而获一　　纵令东海变桑田<br>
　受罪之人仍未出　<br>
<br>
目连言讫更往前行。须臾之间至一地狱。启言狱主。此个狱中有一青提夫人已否。狱主报言。青提夫人是和尚阿娘。目连启言。是慈母。狱主报和尚曰。三年已前有一青提夫人。亦到此间狱中。被阿鼻地狱牒上索将。今见在阿鼻地狱中。目连闷绝僻良久气通。渐渐前行即逢守道罗刹问处<br>
<br>
　目连行步多愁恼　　刀剑路傍如野草<br>
　侧耳遥闻地狱间　　风大一时声号号<br>
　为忆慈亲长欲断　　前路不娄行即到<br>
　忽然逢着夜叉王　　桉剑坐蛇当大道<br>
　启言贫道是释迦　　如来佛弟子<br>
　证见三明出生死　　哀哀慈母号青提<br>
　亡过魂灵落于此　　擿来巡历诸余狱<br>
　问者咸言称不是　　近云将母入阿鼻<br>
　大将亦应之此事　　有无实说莫沉吟<br>
　人间乳哺寂恩深　　闻说慈亲骨髓痛<br>
　造此谁知贫道心　　夜叉闻语心逷逷<br>
　直言更亦无刑迹　　和尚孝顺古今希<br>
　冥涂不惮亲巡历　　青提夫人欲似有<br>
　影向不能全指的　　灌铁为城铜作壁<br>
　业风雷振一时吹　　到者身骸似狼寂<br>
　劝谏阇梨早归舍　　徒烦此处相寻觅<br>
　不如早云见如来　　槌胸懊恼知何益　<br>
<br>
目连见说地狱之难当即回掷钵腾空。须臾之间即至娑罗林所。绕佛三匝却坐一面。瞻尊颜目不暂舍白言。世尊处阙事。如来曰。已远追放纵由天地遍<br>
<br>
　阿取惟得生天上　　慈母不曾重会面<br>
　闻道阿鼻见受罪　　思之不觉肝肠断<br>
　猛大龙蛇难向前　　造次无由作方便<br>
　如来神力移山海　　一切众生多受恋<br>
　臣急由来解告君　　如何慈母重相见<br>
　世尊唤言大目连　　且莫悲哀泣<br>
　世间之罪由如绳　　不是他家尼碾来<br>
　火急将吾锡丈与　　能除八难及三灾<br>
　但知勤念吾名字　　地狱应为如开　<br>
<br>
目连丞佛威力腾身向下急如风箭。须臾之间即至阿鼻地狱。空中见五十个牛头马脑罗刹夜叉。牙如剑树口似血盆。声如雷鸣眼如掣电。向天曹当直逢着目连遥报言。和尚莫来此间不是好道。此是地狱之路。西边黑烟之中总是狱中毒气。吸着和尚化为灰尘处。和尚不闻道阿鼻地狱铁石过之皆得殃<br>
<br>
　地狱为言何处在　　西边怒那黑烟中<br>
　目连念佛若恒沙　　地狱无来是我家<br>
　拭泪空中遥锡杖　　鬼神当即倒如麻<br>
　白汗交流如雨湿　　昏迷不觉自嘘嗟<br>
　手中放却三慢棒　　臂上遥抛六舌叉<br>
　如来遣我看慈母　　阿鼻地狱救波吒<br>
　目连不往腾身过　　狱卒相看不敢遮　<br>
<br>
目连行前至一地狱。相去一百余步。被大气吸着而欲仰倒。其阿鼻地狱且铁城高崚莽荡连云。剑戟森林刀枪重叠。剑树千寻以芳拨针刺相楷。刀山万仞横连谗岩乱倒。猛大犁淡似云吼啕跟满天。剑轮簇簇似星明灰尘模地　铁蛇吐火四面张鳞。铜狗吸烟三边振吠。蒺蓠空中乱下穿其男子之胸。锥钻天上旁飞[剜-夗+死]刺女人背。铁杷踔眼赤血西流。铜叉剉腰白犒东引。于是刀山入炉炭髑髅碎骨肉烂筋皮折手瞻断。碎肉迸残于四门之外。凝血滂沛于狱垆之畔。声号叫天岌岌汗汗。雷□地隐隐岸岸。向上云烟散散漫漫。向下铁锵撩撩乱乱。箭毛鬼喽喽喽窜窜。铜嘴鸟咤咤叫叫唤。狱卒数万余人总是牛头马面。饶君铁石为心。亦得亡魂瞻战处<br>
<br>
　目连执锡向前听　　为念阿鼻意转盈<br>
　一切狱中皆有息　　此个阿鼻不见得<br>
　恒沙之众同时入　　共变其身作一刑<br>
　忽若无入独身入　　其身亦满铁围城<br>
　案难案难振铁　　吸岌云空<br>
　轰轰锵锵栝地雄　　长蛇皎皎三曾黑<br>
　大鸟崖柴两翅青　　万道红炉扇广炭<br>
　千重赤炎迸流星　　东西铁钻谗凶觔<br>
　左右铜铰石眼精　　金锵乱下如风雨<br>
　铁计空中似灌倾　　哀哉苦哉难可忍<br>
　更交腹下长钉　　目连见以唱其哉<br>
　专心念佛几十回　　风吹毒气遥呼吸<br>
　看着身为一聚灰　　一振黑城关锁落<br>
　再振明门两扇开　　目连那边伋未唤<br>
　狱卒擎支便出来　　和尚欲觅阿谁消息<br>
　其城阔广万由旬　　卒仓没人开闭得<br>
　刀剑皛光阿点点　　受罪之人愁忏忏<br>
　大火终融满地明　　烟雾满满怅天黑<br>
　忽见阇梨于此立　　又复从来不相识<br>
　纵由算当更无人　　应是三宝慈悲力<br>
　狱主启言和尚缘　　何事开他地狱门　<br>
<br>
报言。贫道不开阿谁开。和尚寄物来开。狱主问言。寄是没物来开。目连启狱主。寄十二环锡杖来开。狱卒又问。和尚缘何事来至此。目连启言。贫道阿娘名青提夫人。故来访觅看。狱主闻语却入狱中高楼之上。迢白幡打铁鼓。第一隔中有青提夫人已否。第一隔中无。过到第二隔中。迢黑幡打铁鼓。第二隔中有青提夫已否。第二隔中亦无。过到第三隔中。迢黄幡打铁鼓。第三隔中有青提夫人已否。亦无。过到第四隔中亦无。即至第五隔中问亦道无。过到第六隔中亦道无青提夫人。狱卒行至第七隔中。迢碧幡打铁鼓。第七隔中有青提夫人已否。其时青提第七隔中身上下四十九道长钉鼎在铁床之上不敢应。更问第七隔中有青提夫人已否。若看觅青提夫人者。罪身即是早个缘甚不应恐畏。狱主更将别处受苦所以不敢应。报言。门外有一三宝。剃除髭发身披法服称言是儿故来访看。青提夫人人闻语良久思惟报言。狱主我无儿子出家不是莫错。狱主闻语却回行至高楼报言。和尚缘有何事诈认狱中罪人是阿娘缘没事谩语。目连闻语悲泣雨泪启言狱主。贫道解□传语错。频道小时目罗卜。父母亡没已后投佛出家剃除髭发号曰大目干连。狱主莫嗔更问一回去。狱主闻语却回至第七隔中报言罪人。门外三宝小时目罗卜。父母终没已后投佛出家剃除髭发号曰大目干连。青提夫人闻语。门外三宝若小时字罗卜是也。罪身一寸肠娇子。狱主闻语决起青提夫人□□却四十九道长钉铁锁腰生杖围绕。驱出门外母子相见处<br>
<br>
　生杖鱼鳞似云集　　千年之罪未可知<br>
　七孔之中流血汁　　猛火从娘口中出<br>
　蒺蓠步从空入　　由如五百乘破车声<br>
　腰脊岂能于管拾　　狱卒擎又左右遮<br>
　牛头杷锁东西立　　一步一倒向前来<br>
　目连抱母号悲泣　　哭曰由如不孝顺<br>
　殃及慈母落三涂　　积善之家有余庆<br>
　皇天只没杀无事　　阿娘昔日胜潘安<br>
　如今燋悴顿摧溅　　曾闻地狱多辛苦<br>
　今日方知行路难　　一从遭祸取娘死<br>
　每日坟陵常祭祀　　娘娘得食吃已否<br>
　一过容颜总燋悴　　阿娘既得目连言<br>
　呜呼怕搦泪交连　　昨与我儿生死隔<br>
　谁知今日重团圆　　阿娘生时不修福<br>
　十恶之愆皆具足　　当时不用我儿言<br>
　受此阿鼻大地狱　　阿娘昔日极芬荣<br>
　出入罗伟锦障行　　那勘受此泥梨苦<br>
　变作千年饿鬼行　　口里千回拔出舌<br>
　凶前百过铁犁耕　　骨节筋皮随处断<br>
　不劳刀剑自雕零　　一向须臾千过死<br>
　于时唱道却回生　　入此狱中同受苦<br>
　一论贵贱与公卿　　汝向家中勤祭祀<br>
　只得乡闾孝顺明　　纵向坟中浇历酒<br>
　不如抄写一行经　　目连哽噎啼如雨<br>
　便即回头咨狱主　　频道须是出家儿<br>
　力小那能救慈母　　五服之中相容隐<br>
　此即古来贤圣语　　惟愿狱主放却娘<br>
　我身替娘长受苦　　狱主为人情性刚<br>
　嗔心默默色苍芒　　弟子虽然为狱主<br>
　断决皆由平等王　　阿娘有罪阿娘受<br>
　阿师受罪阿师当　　金牌土谏无揩洗<br>
　卒亦无人辄改张　　受罪只金时以至<br>
　须将刑殿上刀枪　　和尚欲得阿娘出<br>
　不如归家烧宝香　　目连慈母语声哀<br>
　狱卒擎叉两畔催　　欲至狱前而欲到<br>
　便即长悲好住来　　青提夫人一个手<br>
　托着狱门回顾眄　<br>
<br>
言好住来罪身一寸长肠娇子<br>
<br>
　娘娘昔日行悭姤　　不具来生业报恩<br>
　言作天堂没地狱　　广杀猪羊祭鬼神<br>
　但恍其身眼下乐　　宁知冥路拷亡魂<br>
　如今既受泥梨苦　　方知及悟悔自家身<br>
　悔时悔亦知何道　　覆水难收大□云<br>
　何时出离波咤苦　　岂敢承圣重作人<br>
　阿师子如来佛弟子　　足斛知之父母恩<br>
　忽若一朝登圣觉　　莫望娘娘地狱受艰辛<br>
　目连既见娘娘别　　恨不将身而自灭<br>
　举身自扑太山崩　　七孔之中皆洒血<br>
　启言娘娘且莫入　　回头更听儿一言<br>
　母子之情天生也　　乳哺之恩是自然<br>
　儿与娘娘今日别　　定知相见在何年<br>
　那堪闻此诐咤苦　　其心楚痛镇悬悬<br>
　地狱不容相替代　　唯知号叫大称怨<br>
　隔是不能相救济　<br>
<br>
儿亦随娘娘身死狱门前<br>
<br>
目连见母却入地狱切骨伤心哽噎声嘶。遂乃举身自扑由如五太山崩。七孔之皆流迸血流。良久而死复乃重苏。两手按地起来政顿衣裳。腾空往至世尊之处<br>
<br>
　目连情地总昏昏　　人语冥冥似不闻<br>
　良久沉吟而性悟　　掷钵腾空问世尊<br>
　目连对佛称怨苦　　且说刀山及剑树<br>
　蒙佛神力借余威　　得向阿鼻见慈母<br>
　铁城烟焰火腾腾　　剑刃森林数万层<br>
　人脂碎害和铜汁　　迸肉含潭血里凝<br>
　慈亲容貌岂堪任　　长夜遭他刀剑侵<br>
　白骨万回登剑树　　红颜百过上刀林<br>
　天下之中何者重　　父母之情恩最深<br>
　如来是众生慈父母　　愿照愚迷方寸心<br>
　如来本自大慈悲　　闻语惨地敛双眉<br>
　众生出没于轮网　　恰似[虫*康][豕/皿]兔望丝<br>
　汝母时多昔造罪　　魂神一往落阿鼻<br>
　此罪劫移仍未出　　非佛凡夫不可知<br>
　佛唤难徒众等　　五往冥途自救之　<br>
<br>
如来领八部龙天前后围绕。放光动地救地狱苦。如来聚知本均平<br>
<br>
　慈悲地狱救众生　　无数龙神八部众<br>
　相随一队向前行　<br>
<br>
隐隐逸逸天上天下无如疋<br>
<br>
左边沈右边没如山岌岌云中出催催嵬嵬<br>
<br>
　天堂地狱一时开　　行如雨座如雷<br>
　似月围围海上来　　独自俄俄师子步<br>
　虎行侃侃象王回　　云中天乐吹杨柳<br>
　空里镔芬下落梅　　帝择向前持玉宝<br>
　梵王从后奉金牌　　不可论中不可论<br>
　如来神力救泉行　　左右天人八部众<br>
　东西持卫四方神　　眉间豪相千般色<br>
　项后圆光五采云　　地狱沾光消散尽<br>
　剑树刀林似碎尘　　狱卒沾光皆胡跪<br>
　合掌一心而顶礼　　如来今日起慈悲<br>
　地狱摧贱悉破坏　　铁丸化作磨尼宝<br>
　刀山化作琉璃地　　铜汁变作功德水<br>
　清良屈由绕池流　　鹅鸭鸳鸯扶泪泪<br>
　红波夜夜碧烟生　　录树朝朝紫云气<br>
　罪人总得生天上　　唯有目连阿娘为饿鬼　<br>
<br>
目连蒙佛威力。得见慈母罪根深结业力难排。虽免地狱之酸堕在饿鬼之道。悲辛不等苦乐玄殊。若并前途感其百千万倍。咽如针孔渧水不通。头似太山三江难满。无闻浆水之名。累月经年受饥羸之苦。遥见清源冷水。近着变作脓河。纵得美食香餐。便即化为猛火。娘娘见今饥困命若悬丝。汝若不去悲岂名孝顺之子。生死路隔后会难期。欲救悬沙之危事亦不应迟晓。出家之法依信施而安存。纵有常住饮食恐难消化。而辞娘娘住向王舍城中取饭与娘娘相见。目连辞母掷钵腾空。须臾之间即到王舍城中。次第乞饭行到长者门前。长者见目连非时乞食盘问逗留之处。和尚且斋已过食时已过乞饭将用何为。目连启言。长者。贫道阿娘三过后魂神一往落阿鼻<br>
<br>
　近得如来相救出　　身如枯骨气如丝<br>
　贫道肝肠寸寸断　　痛切傍人岂得知<br>
　计亦不合非时乞　　为以慈亲而食之<br>
　长者闻言大惊愕　　思寸无常情不乐<br>
　金鞍永绝晶珠心　　玉貌为由工庄合<br>
　但且歌但且乐　　人命由由如转烛<br>
　何觅天堂受快乐　　唯闻地狱罪人多<br>
　有时吃有时着　　莫学愚人贮多积<br>
　不如广造未来因　　谁能保命存朝夕<br>
　两两相看不觉死　　钱财必莫于身惜<br>
　一朝擗手入长棺　　空浇冢上知何益<br>
　智者用钱多造福　　愚人持金买田宅<br>
　平生辛苦觅钱财　　死后总被他分柏<br>
　长者闻语忽惊疑　　三宝福田难可遇<br>
　急催左右莫交迟　　家中取饭以阇梨<br>
　地狱忽然消散尽　　明知诸佛不思议<br>
　长者手中执得饭　　过以阇梨发大愿<br>
　非但和尚奉慈亲　　合狱罪人皆饱满<br>
　目莲乞得耕良饭　　持钵将来宪慈母<br>
　于时行至大荒交　　手捉金匙而自哺　<br>
<br>
青提夫人虽遭地狱之苦悭贪之意未除。见儿将得饭钵来。望风即生吝惜。来者三宝即是我儿。为我人间取饭。汝等令人息我今自燎况复更能相济。目连持饭并钵奉上。阿娘恐被侵夺。举眼连看四伴左手障钵右手团食。食来入口变为猛火。长者虽然愿票不那悭部尤深。目连见母如斯肝胆犹如刀割。我今声闻力劣智小人征。唯有启问世尊应知济拔路具看母饭处<br>
<br>
　天人见愿向前递　　悭贪未吃且空争<br>
　我儿远取人间饭　　持来自拟疗饥坑<br>
　独吃犹看不饱足　　诸人息意慢承忘<br>
　青提悭贪业力重　　入口喉中猛火生<br>
　目连见母吃饭成猛火　　浑捶自扑如山崩<br>
　耳鼻之中皆流血　　哭言黄天我娘娘<br>
　南阎浮提施此饭　　饭上有七尺往神光<br>
　将作是香美饮食　　饭未入口成便火<br>
　口为悭贪心不改　　所以连年受其罪<br>
　如今痛切更无方　　业报不容相替代<br>
　世人须怀嫉妒　　一落三涂罪未毕<br>
　香饮未及入咽喉　　猛火从娘口中出<br>
　俗间之罪满娑婆　　唯有悭贪罪最多<br>
　火既无端从口出　　明知业报不由他<br>
　一切常行平等意　　亦复寿心念弥陀<br>
　但能舍却贪心者　　净土天堂随意至<br>
　青提唤言孝顺儿　　罪业之身不自亡<br>
　不得阿行邪孝道　　谁肯艰辛救耶娘<br>
　见饭未能抄入口　　见火无端却损伤<br>
　悭贪去得将心贪　　只应过有余殃<br>
　阿师是娘娘孝顺子　　与我冷水济虚肠　<br>
<br>
目连闻阿娘索水气咽声嘶。思寸中间忽忆王舍城南有大水。阔浪无边名曰洹河之水。亦应救得阿娘火难之苦。南阎浮提众生见水即是清凉冷水。诸天见水即是琉璃宝池。鳖见此水即是润泽。青提见水即是脓河猛火。行至水头未见儿。咒愿更即左手托岸。良由悭右手抄水。良由贪直为悭贪心不止。水未入口便成。目连见阿娘吃饭成猛火。吃水成猛火。□胸怕忆悲号啼哭。来向佛前绕佛三匝却住一面白言。世尊慈悲救得阿娘之苦。只今吃饭成火吃水成火。如今救得阿娘大难之苦。世尊唤言。目连汝阿娘如今未得饭吃。无过周匝一年七月十五日。广造盂兰盆始得饭吃。目连见阿娘饥白言。世尊每月十三十四日可不否。要须待一年之中七月十五日始得饭吃。世尊报言非。但汝阿娘当须此日广造盂兰盆。诸山坐禅戒下日。罗汉得道日。提婆达多罪灭日。阎罗王欢喜日。一切饿鬼总得普同饱满。目连承佛明教。便向王舍城边塔庙之前。转读大乘经典。广罪盂兰盆善根。阿娘就此盆中始得一顿饱饭吃。从得饭已来母子更不见。目连诸处寻觅阿娘不见。悲泣雨泪来向佛前绕佛三匝却住一面。合掌胡跪白言。世尊阿娘吃饭成火吃水成火。蒙世尊慈悲救得阿娘火难之苦。从七月十五日得一顿饭。吃已来母子更不相见。为当堕地狱。为复向饿鬼之途。世尊报言。汝母亦不堕地狱饿鬼之途。汝转经功德造盂兰盆善根。汝母转饿鬼之身向王舍城中作黑狗身去。汝欲得见阿娘者。心行平等次第乞贪。莫问贫富。行至大富长者家门前。有一黑狗出来捉汝袈裟。衔著作人语。即是汝阿娘也。目连蒙佛敕遂即托钵持盂寻觅阿娘。不问贫富坊巷行衣匝合总不见阿娘。行至一长者家门前。见一黑狗身。从宅里出来便捉目连袈裟。咸着即作人语语言。阿娘孝顺子。忽是能向地狱冥路之中救阿娘来。因何不救狗身之苦。目连启言。慈母由儿不孝顺殃及慈母堕落三涂。宁作狗身于此儞作饿鬼之途。阿娘唤言。孝顺儿受此狗身音哑报行住坐卧得存饥。即于坑中食人不净渴饮长流以济虚。朝闻长者念三宝。莫闻娘子诵尊经。宁作狗身受大地不净。耳中不闻地狱之名。目连引得阿娘往于王舍城中佛塔之前。七日七夜转诵大乘经典忏悔念戒。阿娘乘此功德转却狗身。退却狗皮挂于树上。还得女人身。全具人扶圆满。目连启言。阿娘人身难得中众国难生。佛法难闻善心难发。唤言。阿娘今得人身便即修福。目连将母于娑罗双树下。绕佛三匝却住一面白言。世尊与弟子阿娘看业道已来从头观占更有何罪。世尊不违目连之语。从三业道观看更率私之罪。目连见母罪灭心甚欢喜启言。阿娘归去来阎浮提世界不堪停。生住死本来无住处。西方佛国最为精。敢得能奉引其前。亦得天女来迎接。一往仰前受快乐。最初说偈度俱轮。当时此经时。有八万涅槃八万僧八万优婆塞八万姨。作礼围绕欢喜信受奉行<br>
<br>
大目犍连变文一卷<br>
<br>
贞明漆年辛巳岁四月十六日净土寺学郎薛安俊写</p>
<p>　　　　　　　张保达文书</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
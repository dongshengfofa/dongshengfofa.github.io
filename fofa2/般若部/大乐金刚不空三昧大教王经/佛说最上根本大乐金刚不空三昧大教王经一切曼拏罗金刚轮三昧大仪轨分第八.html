<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>一切曼拏罗金刚轮三昧大仪轨分第八</p>
<p>尔时释迦牟尼佛。复说摄一切如来轮入大轮中般若波罗蜜多教。所谓入金刚平等故。是即入一切如来轮。入义平等故。是即入大菩萨轮。入法平等故。是即入妙法轮。入一切平等故。是即入一切轮</p>
<p>尔时同心生转法轮菩萨摩诃萨。闻佛说此真理法门已。即现笑容。而说转金刚轮入一切金刚三昧心明曰</p>
<p>吽(引)</p>
<p>说此心明时。所有一切如来。及三界一切有情。皆悉云集曼拏罗中。复从菩萨心。出生一切曼拏罗三昧。是时诸佛菩萨依法安住</p>
<p>尔时同心生转法轮菩萨。入一切轮印三摩地。从定出已。说此入一切三昧轮大曼拏罗法。建是曼拏罗者。当于外曼拏罗中画金刚轮。于其轮中画同心生转法轮菩萨。所有诸佛如来及金刚手等菩萨众。亦依前曼拏罗仪画。其曼拏罗四隅。画金刚部四大菩萨。谓金刚萨埵菩萨。金刚忿怒明王菩萨。观自在菩萨。虚空藏菩萨。于四门画四幖帜。如是画曼拏罗已。然后阿阇梨依法结金刚轮印。引弟子入曼拏罗。授以金刚轮令受灌顶。传与四种曼拏罗及本部所有三昧等法。弟子仪法既尔。金刚轮曼拏罗所作成就亦应如是</p>
<p>复说成就法。欲入一切曼拏罗者。当结金刚轮印安于面门</p>
<p>若欲入大曼拏罗者。当结大轮印</p>
<p>若欲入诸印曼拏罗者。当结一切如来金刚印</p>
<p>若欲入三昧曼拏罗者。当结大三昧轮印</p>
<p>若欲入羯磨曼拏罗者。当结诸金刚轮印</p>
<p>又复作敬爱法降伏法印法破坏法入一切处法供养法调伏诸恶法等。皆结八大菩萨印。或结轮印。</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由斯解脱诸苦恼，共证菩提度有情。</div></center>
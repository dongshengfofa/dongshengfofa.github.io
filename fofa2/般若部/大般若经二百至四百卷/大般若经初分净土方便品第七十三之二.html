<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<font COLOR="#000000">
<p>大般若波罗蜜多经卷第三百九十五</p>
<p>　　　　三藏法师玄奘奉　诏译</p>
<p>　　初分净土方便品第七十三之二</p>
<p>尔时具寿善现白佛言。世尊。何等名为菩萨摩诃萨菩提资粮。诸菩萨摩诃萨要具如是菩提资粮。乃能证得所求无上正等菩提。佛告善现。一切善法皆是菩萨摩诃萨菩提资粮。诸菩萨摩诃萨要具如是菩提资粮。乃能证得所求无上正等菩提。具寿善现复白佛言。世尊。何等名为一切善法。诸菩萨摩诃萨成就如是诸善法故证得无上正等菩提。佛告善现。诸菩萨摩诃萨从初发心修行布施波罗蜜多。修行净戒安忍精进静虑般若波罗蜜多。于中都无分别执着。谓作是念。此是施等。由此为此而修施等。是三分别执着皆无。知一切法自性空故。由是所修波罗蜜多。能自饶益亦能饶益一切有情。令出生死得涅槃故说为善法。亦名菩萨菩提资粮。亦名菩萨摩诃萨道。过去未来现在菩萨摩诃萨众行此道故。已得当得今得无上正等菩提。亦令有情已当今度生死大海证涅槃乐。善现。诸菩萨摩诃萨从初发心修行四念住。修行四正断四神足五根五力七等觉支八圣道支。于中都无分别执着。谓作是念。此是四念住等。由此为此而修四念住等。是三分别执着皆无。知一切法自性空故。由是所修四念住等。能自饶益亦能饶益一切有情。令出生死得涅槃故说为善法。亦名菩萨菩提资粮。亦名菩萨摩诃萨道。过去未来现在菩萨摩诃萨众行此道故。已得当得今得无上正等菩提。亦令有情已当今度生死大海证涅槃乐。善现。诸菩萨摩诃萨从初发心安住内空。安住外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。于中都无分别执着。谓作是念。此是内空等。由此为此而住内空等。是三分别执着皆无。知一切法自性空故。由是所住内空等能自饶益亦能饶益一切有情。令出生死得涅槃故说为善法。亦名菩萨菩提资粮。亦名菩萨摩诃萨道。过去未来现在菩萨摩诃萨众行此道故。已得当得今得无上正等菩提。亦令有情已当今度生死大海证涅槃乐。善现。诸菩萨摩诃萨从初发心。安住苦圣谛。安住集灭道圣谛。于中都无分别执着。谓作是念。此是苦圣谛等。由此为此而住苦圣谛等。是三分别执着皆无。知一切法自性空故。由是所住苦圣谛等。能自饶益亦能饶益一切有情。令出生死得涅槃故说为善法。亦名菩萨菩提资粮。亦名菩萨摩诃萨道。过去未来现在菩萨摩诃萨众行此道故。已得当得今得无上正等菩提。亦令有情已当今度生死大海证涅槃乐。善现。诸菩萨摩诃萨从初发心。修行四静虑。修行四无量四无色定。于中都无分别执着。谓作是念。此是四静虑等。由此为此而修四静虑等。是三分别执着皆无。知一切法自性空故。由是所修四静虑等。能自饶益亦能饶益一切有情。令出生死得涅槃故说为善法。亦名菩萨菩提资粮。亦名菩萨摩诃萨道。过去未来现在菩萨摩诃萨众行此道故。已得当得今得无上正等菩提。亦令有情已当今度生死大海证涅槃乐。善现。诸菩萨摩诃萨从初发心。修行八解脱。修行八胜处九次第定十遍处。于中都无分别执着。谓作是念。此是八解脱等。由此为此而修八解脱等。是三分别执着皆无。知一切法自性空故。由是所修八解脱等。能自饶益亦能饶益一切有情。令出生死得涅槃故说为善法。亦名菩萨菩提资粮。亦名菩萨摩诃萨道。过去未来现在菩萨摩诃萨众行此道故。已得当得今得无上正等菩提。亦令有情已当今度生死大海证涅槃乐。善现。诸菩萨摩诃萨从初发心。修行陀罗尼门。修行三摩地门。于中都无分别执着。谓作是念。此是陀罗尼门等。由此为此而修陀罗尼门等。是三分别执着皆无。知一切法自性空故。由是所修陀罗尼门等。能自饶益亦能饶益一切有情。令出生死得涅槃故说为善法。亦名菩萨菩提资粮。亦名菩萨摩诃萨道。过去未来现在菩萨摩诃萨众行此道故。已得当得今得无上正等菩提。亦令有情已当今度生死大海证涅槃乐。善现。诸菩萨摩诃萨从初发心。修行空解脱门。修行无相无愿解脱门。于中都无分别执着。谓作是念。此是空解脱门等。由此为此而修空解脱门等。是三分别执着皆无。知一切法自性空故。由是所修空解脱门等。能自饶益亦能饶益一切有情。令出生死得涅槃故说为善法。亦名菩萨菩提资粮。亦名菩萨摩诃萨道。过去未来现在菩萨摩诃萨众行此道故。已得当得今得无上正等菩提。亦令有情已当今度生死大海证涅槃乐。善现。诸菩萨摩诃萨从初发心。修行极喜地。修行离垢地发光地焰慧地极难胜地现前地远行地不动地善慧地法云地。于中都无分别执着。谓作是念。此是极喜地等。由此为此而修极喜地等。是三分别执着皆无。知一切法自性空故。由是所修极喜地等。能自饶益亦能饶益一切有情。令出生死得涅槃故说为善法。亦名菩萨菩提资粮。亦名菩萨摩诃萨道。过去未来现在菩萨摩诃萨众行此道故。已得当得今得无上正等菩提。亦令有情已当今度生死大海证涅槃乐。善现。诸菩萨摩诃萨从初发心。修行五眼。修行六神通。于中都无分别执着。谓作是念。此是五眼等。由此为此而修五眼等。是三分别执着皆无。知一切法自性空故。由是所修五眼等。能自饶益亦能饶益一切有情。令出生死得涅槃故说为善法。亦名菩萨菩提资粮。亦名菩萨摩诃萨道。过去未来现在菩萨摩诃萨众行此道故。已得当得今得无上正等菩提。亦令有情已当今度生死大海证涅槃乐。善现。诸菩萨摩诃萨从初发心。修行佛十力。修行四无所畏四无碍解大慈大悲大喜大舍十八佛不共法。于中都无分别执着。谓作是念。此是佛十力等。由此为此而修佛十力等。是三分别执着皆无。知一切法自性空故。由是所修佛十力等。能自饶益亦能饶益一切有情。令出生死得涅槃故说为善法。亦名菩萨菩提资粮。亦名菩萨摩诃萨道。过去未来现在菩萨摩诃萨众行此道故。已得当得今得无上正等菩提。亦令有情已当今度生死大海证涅槃乐。善现。诸菩萨摩诃萨从初发心。修行无忘失法。修行恒住舍性。于中都无分别执着。谓作是念。此是无忘失法等。由此为此而修无忘失法等。是三分别执着皆无。知一切法自性空故。由是所修无忘失法等能自饶益亦能饶益一切有情。令出生死得涅槃故说为善法。亦名菩萨菩提资粮。亦名菩萨摩诃萨道。过去未来现在菩萨摩诃萨众行此道故。已得当得今得无上正等菩提。亦令有情已当今度生死大海证涅槃乐。善现。诸菩萨摩诃萨从初发心。修行一切智。修行道相智一切相智。于中都无分别执着。谓作是念。此是一切智等。由此为此而修一切智等。是三分别执着皆无。知一切法自性空故。由是所修一切智等。能自饶益亦能饶益一切有情。令出生死得涅槃故说为善法。亦名菩萨菩提资粮。亦名菩萨摩诃萨道。过去未来现在菩萨摩诃萨众行此道故。已得当得今得无上正等菩提。亦令有情已当今度生死大海证涅槃乐。善现当知。复有无量诸菩萨众。所修功德皆名善法。亦名菩萨菩提资粮。亦名菩萨摩诃萨道。诸菩萨摩诃萨要修如是殊胜善法。令极圆满乃能证得一切智智。要已证得一切智智。乃能无倒转正法轮。令诸有情解脱生死证得毕竟常乐涅槃。</p>
</font>
<p>　</p>				                
						<div id="pages" class="text-c"></div></div><hr><center><div class='sss'>普皆回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
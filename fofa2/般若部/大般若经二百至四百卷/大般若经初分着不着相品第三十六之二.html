<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<font COLOR="#000000">
<p>大般若波罗蜜多经卷第二百八十八</p>
<p>　　　　三藏法师玄奘奉　诏译</p>
<p>　　初分着不着相品第三十六之二</p>
<p>复次舍利子。住菩萨乘诸善男子善女人等。若以有所得为方便。从初发心于布施波罗蜜多起行想着。于净戒安忍精进静虑般若波罗蜜多起行想着。若于内空起行想着。于外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空起行想着。若于真如起行想着。于法界法性不虚妄性不变异性平等性离生性法定法住实际虚空界不思议界起行想着。若于苦圣谛起行想着。于集灭道圣谛起行想着。若于四静虑起行想着。于四无量四无色定起行想着。若于八解脱起行想着。于八胜处九次第定十遍处起行想着。若于四念住起行想着。于四正断四神足五根五力七等觉支八圣道支起行想着。若于空解脱门起行想着。于无相无愿解脱门起行想着。若于菩萨十地起行想着。若于五眼起行想着。于六神通起行想着。若于佛十力起行想着。于四无所畏四无碍解大慈大悲大喜大舍十八佛不共法起行想着。若于无忘失法起行想着。于恒住舍性起行想着。若于一切智起行想着。于道相智一切相智起行想着。若于一切陀罗尼门起行想着。于一切三摩地门起行想着。若于预流果起行想着。于一来不还阿罗汉果起行想着。若于独觉菩提起行想着。若于一切菩萨摩诃萨行起行想着。若于诸佛无上正等菩提起行想着。舍利子。菩萨摩诃萨行般若波罗蜜多时。若无方便善巧以有所得为方便。起如是等种种想著名为着相。复次舍利子。先所问言云何菩萨摩诃萨行般若波罗蜜多时不着相者。舍利子。菩萨摩诃萨行般若波罗蜜多时。有方便善巧于色不起空不空想。于受想行识亦不起空不空想。于眼处不起空不空想。于耳鼻舌身意处亦不起空不空想。于色处不起空不空想。于声香味触法处亦不起空不空想。于眼界不起空不空想。于色界眼识界及眼触眼触为缘所生诸受亦不起空不空想。于耳界不起空不空想。于声界耳识界及耳触耳触为缘所生诸受亦不起空不空想。于鼻界不起空不空想。于香界鼻识界及鼻触鼻触为缘所生诸受亦不起空不空想。于舌界不起空不空想。于味界舌识界及舌触舌触为缘所生诸受亦不起空不空想。于身界不起空不空想。于触界身识界及身触身触为缘所生诸受亦不起空不空想。于意界不起空不空想。于法界意识界及意触意触为缘所生诸受亦不起空不空想。于地界不起空不空想。于水火风空识界亦不起空不空想。于无明不起空不空想。于行识名色六处触受爱取有生老死愁叹苦忧恼亦不起空不空想</p>
<p>于布施波罗蜜多不起空不空想。于净戒安忍精进静虑般若波罗蜜多亦不起空不空想。于内空不起空不空想。于外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空亦不起空不空想。于真如不起空不空想。于法界法性不虚妄性不变异性平等性离生性法定法住实际虚空界不思议界亦不起空不空想。于苦圣谛不起空不空想。于集灭道圣谛亦不起空不空想。于四静虑不起空不空想。于四无量四无色定亦不起空不空想。于八解脱不起空不空想。于八胜处九次第定十遍处亦不起空不空想。于四念住不起空不空想。于四正断四神足五根五力七等觉支八圣道支亦不起空不空想。于空解脱门不起空不空想。于无相无愿解脱门亦不起空不空想。于菩萨十地不起空不空想</p>
<p>于五眼不起空不空想。于六神通亦不起空不空想。于佛十力不起空不空想。于四无所畏四无碍解大慈大悲大喜大舍十八佛不共法亦不起空不空想。于无忘失法不起空不空想。于恒住舍性亦不起空不空想。于一切智不起空不空想。于道相智一切相智亦不起空不空想。于一切陀罗尼门不起空不空想。于一切三摩地门亦不起空不空想于预流果不起空不空想。于一来不还阿罗汉果亦不起空不空想。于独觉菩提不起空不空想。于一切菩萨摩诃萨行不起空不空想。于诸佛无上正等菩提不起空不空想于过去法不起空不空想。于未来现在法不起空不空想</p>
<p>复次舍利子。菩萨摩诃萨行般若波罗蜜多时。以无所得为方便。不作是念。我能行施惠彼受者此所施物及惠施性。不作是念。我能护戒此所护戒。不作是念。我能修忍此所修忍。不作是念。我能精进此所精进。不作是念。我能入定此所入定。不作是念。我能修慧此所修慧。不作是念。我能植福此所植福及所得果。不作是念。我能入菩萨正性离生。不作是念。我能成熟有情。不作是念。我能严净佛土不作是念。我能证得一切智智。不作是念。我能住空证法实性。不作是念。我能修习诸菩萨行。不作是念。我能具证诸佛功德。舍利子。若菩萨摩诃萨有方便善巧。以无所得为方便行般若波罗蜜多时。无如是等一切分别妄想执着。由善通达内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空故。舍利子。是名菩萨摩诃萨行般若波罗蜜多时有方便善巧无所得为方便无执着相</p>
<p>尔时天帝释问具寿善现言。大德。住菩萨乘诸善男子善女人等。修行般若波罗蜜多时。云何着相。善现答言。憍尸迦。住菩萨乘诸善男子善女人等。修行般若波罗蜜多时。无方便善巧有所得为方便。起心想着。起布施波罗蜜多想着。起净戒安忍精进静虑般若波罗蜜多想着。起内空想着。起外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空想着。起真如想着。起法界法性不虚妄性不变异性平等性离生性法定法住实际虚空界不思议界想着。起苦圣谛想着。起集灭道圣谛想着。起四静虑想着。起四无量四无色定想着。起八解脱想着。起八胜处九次第定十遍处想着。起四念住想着。起四正断四神足五根五力七等觉支八圣道支想着。起空解脱门想着。起无相无愿解脱门想着。起菩萨十地想着。起五眼想着。起六神通想着。起佛十力想着。起四无所畏四无碍解大慈大悲大喜大舍十八佛不共法想着。起无忘失法想着。起恒住舍性想着。起一切智想着。起道相智一切相智想着。起一切陀罗尼门想着。起一切三摩地门想着。起预流果想着。起一来不还阿罗汉果想着。起独觉菩提想着。起一切菩萨摩诃萨行想着。起诸佛无上正等菩提想着。起诸菩萨摩诃萨想着。起诸如来应正等觉想着。起于佛所种诸善根想着。起以如是所种善根和合回向阿耨多罗三藐三菩提想着。憍尸迦。是名住菩萨乘诸善男子善女人等无方便善巧有所得为方便修行般若波罗蜜多时所有着相</p>
<p>憍尸迦。住菩萨乘诸善男子善女人等。由着想故。不能修行无著般若波罗蜜多回向无上正等菩提。何以故。憍尸迦。非色本性可能回向。非受想行识本性可能回向故。非眼处本性可能回向。非耳鼻舌身意处本性可能回向故。非色处本性可能回向。非声香味触法处本性可能回向故。非眼界本性可能回向。非色界眼识界及眼触眼触为缘所生诸受本性可能回向故。非耳界本性可能回向。非声界耳识界及耳触耳触为缘所生诸受本性可能回向故。非鼻界本性可能回向。非香界鼻识界及鼻触鼻触为缘所生诸受本性可能回向故。非舌界本性可能回向。非味界舌识界及舌触舌触为缘所生诸受本性可能回向故。非身界本性可能回向。非触界身识界及身触身触为缘所生诸受本性可能回向故。非意界本性可能回向。非法界意识界及意触意触为缘所生诸受本性可能回向故。非地界本性可能回向。非水火风空识界本性可能回向故。非无明本性可能回向。非行识名色六处触受爱取有生老死愁叹苦忧恼本性可能回向故</p>
<p>憍尸迦。非布施波罗蜜多本性可能回向。非净戒安忍精进静虑般若波罗蜜多本性可能回向故。非内空本性可能回向。非外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空本性可能回向故。非真如本性可能回向。非法界法性不虚妄性不变异性平等性离生性法定法住实际虚空界不思议界本性可能回向故。非苦圣谛本性可能回向。非集灭道圣谛本性可能回向故。非四静虑本性可能回向。非四无量四无色定本性可能回向故。非八解脱本性可能回向。非八胜处九次第定十遍处本性可能回向故。非四念住本性可能回向。非四正断四神足五根五力七等觉支八圣道支本性可能回向故。非空解脱门本性可能回向。非无相无愿解脱门本性可能回向故。非菩萨十地本性可能回向故。非五眼本性可能回向。非六神通本性可能回向故。非佛十力本性可能回向。非四无所畏四无碍解大慈大悲大喜大舍十八佛不共法本性可能回向故。非无忘失法本性可能回向。非恒住舍性本性可能回向故。非一切智本性可能回向。非道相智一切相智本性可能回向故。非一切陀罗尼门本性可能回向。非一切三摩地门本性可能回向故</p>
<p>非预流果本性可能回向。非一来不还阿罗汉果本性可能回向故。非独觉菩提本性可能回向故。非一切菩萨摩诃萨行本性可能回向故。非诸佛无上正等菩提本性可能回向故</p>
<p>复次憍尸迦。若菩萨摩诃萨。欲于无上正等菩提示现教导劝励赞喜他有情者。应以如实相意示现教导劝励赞喜。复应如是示现教导劝励赞喜。谓行布施波罗蜜多时。不应分别我能惠舍。若行净戒波罗蜜多时。不应分别我能护戒。若行安忍波罗蜜多时。不应分别我能修忍。若行精进波罗蜜多时。不应分别我能精进。若行静虑波罗蜜多时。不应分别我能入定。若行般若波罗蜜多时。不应分别我能习慧。若行内空时。不应分别我能住内空。若行外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空时。不应分别我能住外空乃至无性自性空。若行真如时。不应分别我能住真如。若行法界法性不虚妄性不变异性平等性离生性法定法住实际虚空界不思议界时。不应分别我能住法界乃至不思议界。若行苦圣谛时。不应分别我能住苦圣谛。若行集灭道圣谛时。不应分别我能住集灭道圣谛。若行四静虑时。不应分别我能修四静虑。若行四无量四无色定时。不应分别我能修四无量四无色定。若行八解脱时。不应分别我能修八解脱。若行八胜处九次第定十遍处时。不应分别我能修八胜处九次第定十遍处。若行四念住时。不应分别我能修四念住。若行四正断四神足五根五力七等觉支八圣道支时。不应分别我能修四正断乃至八圣道支。若行空解脱门时。不应分别我能修空解脱门。若行无相无愿解脱门时。不应分别我能修无相无愿解脱门。若行菩萨十地时。不应分别我能修菩萨十地。若行五眼时。不应分别我能修五眼。若行六神通时。不应分别我能修六神通。若行佛十力时。不应分别我能修佛十力。若行四无所畏四无碍解大慈大悲大喜大舍十八佛不共法时。不应分别我能修四无所畏乃至十八佛不共法。若行无忘失法时。不应分别我能修无忘失法。若行恒住舍性时。不应分别我能修恒住舍性。若行一切智时。不应分别我能修一切智。若行道相智一切相智时。不应分别我能修道相智一切相智。若行一切陀罗尼门时。不应分别我能修一切陀罗尼门。若行一切三摩地门时。不应分别我能修一切三摩地门。若行预流果相似法时。不应分别我能修预流果相似法。若行一来不还阿罗汉果相似法时。不应分别我能修一来不还阿罗汉果相似法。若行独觉菩提相似法时。不应分别我能修独觉菩提相似法。若行一切菩萨摩诃萨行时。不应分别我能修一切菩萨摩诃萨行。若行诸佛无上正等菩提时。不应分别我能修诸佛无上正等菩提</p>
<p>憍尸迦。诸菩萨摩诃萨于无上正等菩提。应如是示现教导劝励赞喜他有情类。若菩萨摩诃萨于无上正等菩提。能如是示现教导劝励赞喜他有情者。于自无损亦不损他。如诸如来所应许可。示现教导劝励赞喜诸有情故。憍尸迦。住菩萨乘诸善男子善女人等。若能如是示现教导劝励赞喜趣菩萨乘诸有情类。便能远离一切想着</p>
<p>尔时世尊赞具寿善现言。善哉善哉。如汝所说。汝今善能为诸菩萨说执着相。善现。复有此余微细着相当为汝说。汝应谛听极善思惟。善现白言。唯然愿说。我等乐闻。佛言。善现。住菩萨乘诸善男子善女人等。欲趣无上正等菩提。若于如来应正等觉。取相忆念皆是执着。若于过去未来现在一切如来应正等觉无著功德。从初发心乃至法住所有善根取相忆念。既忆念已回向无上正等菩提。如是一切取相忆念皆名执着。若于一切如来弟子及余有情所修善法。取相忆念回向无上正等菩提。如是一切亦名执着。所以者何。一切如来应正等觉所有无著功德善根。不应取相而忆念故。于佛弟子及余有情所有善法。不应取相而忆念故。诸取相者皆虚妄故</p>
<p>尔时具寿善现白佛言。世尊。如是般若波罗蜜多最为甚深。佛言如是。以一切法本性离故。具寿善现复白佛言。世尊。如是般若波罗蜜多皆应礼敬。佛言如是。功德多故。然此般若波罗蜜多。无造无作无能觉者。具寿善现复白佛言。世尊。一切法性皆难可觉。佛言如是。以一切法一性非二。善现当知。诸法一性即是无性。诸法无性即是一性。如是诸法一性无性无造无作。若菩萨摩诃萨能如实知诸所有法一性无性无造无作。则能远离一切执着。具寿善现复白佛言。世尊。如是般若波罗蜜多难可觉了。佛言如是。由此般若波罗蜜多无能见者无能闻者无能觉者无能知者。离证相故。具寿善现复白佛言。世尊。如是般若波罗蜜多不可思议。佛言如是。所以者何。如是般若波罗蜜多不可以心知。离心相故。如是般若波罗蜜多不可以色知。离色相故。不可以受想行识知。离受想行识相故。如是般若波罗蜜多不可以眼处知。离眼处相故。不可以耳鼻舌身意处知。离耳鼻舌身意处相故。如是般若波罗蜜多不可以色处知。离色处相故。不可以声香味触法处知。离声香味触法处相故。如是般若波罗蜜多不可以眼界知。离眼界相故。不可以色界眼识界及眼触眼触为缘所生诸受知。离色界乃至眼触为缘所生诸受相故。如是般若波罗蜜多不可以耳界知。离耳界相故。不可以声界耳识界及耳触耳触为缘所生诸受知。离声界乃至耳触为缘所生诸受相故。如是般若波罗蜜多不可以鼻界知。离鼻界相故。不可以香界鼻识界及鼻触鼻触为缘所生诸受知。离香界乃至鼻触为缘所生诸受相故。如是般若波罗蜜多不可以舌界知。离舌界相故。不可以味界舌识界及舌触舌触为缘所生诸受知。离味界乃至舌触为缘所生诸受相故。如是般若波罗蜜多不可以身界知。离身界相故。不可以触界身识界及身触身触为缘所生诸受知。离触界乃至身触为缘所生诸受相故。如是般若波罗蜜多不可以意界知。离意界相故。不可以法界意识界及意触意触为缘所生诸受知。离法界乃至意触为缘所生诸受相故。如是般若波罗蜜多不可以地界知。离地界相故。不可以水火风空识界知。离水火风空识界相故。如是般若波罗蜜多不可以无明知。离无明相故。不可以行识名色六处触受爱取有生老死愁叹苦忧恼知。离行乃至老死愁叹苦忧恼相故</p>
<p>如是般若波罗蜜多不可以布施波罗蜜多知。离布施波罗蜜多相故。不可以净戒安忍精进静虑般若波罗蜜多知。离净戒乃至般若波罗蜜多相故。如是般若波罗蜜多不可以内空知。离内空相故。不可以外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空知。离外空乃至无性自性空相故。如是般若波罗蜜多不可以真如知。离真如相故。不可以法界法性不虚妄性不变异性平等性离生性法定法住实际虚空界不思议界知。离法界乃至不思议界相故。如是般若波罗蜜多不可以苦圣谛知。离苦圣谛相故。不可以集灭道圣谛知。离集灭道圣谛相故。如是般若波罗蜜多不可以四静虑知。离四静虑相故。不可以四无量四无色定知。离四无量四无色定相故。如是般若波罗蜜多不可以八解脱知。离八解脱相故。不可以八胜处九次第定十遍处知。离八胜处九次第定十遍处相故。如是般若波罗蜜多不可以四念住知。离四念住相故。不可以四正断四神足五根五力七等觉支八圣道支知。离四正断乃至八圣道支相故。如是般若波罗蜜多不可以空解脱门知。离空解脱门相故。不可以无相无愿解脱门知。离无相无愿解脱门相故。如是般若波罗蜜多不可以菩萨十地知。离菩萨十地相故</p>
<p>如是般若波罗蜜多不可以五眼知。离五眼相故。不可以六神通知。离六神通相故。如是般若波罗蜜多不可以佛十力知。离佛十力相故。不可以四无所畏四无碍解大慈大悲大喜大舍十八佛不共法知。离四无所畏乃至十八佛不共法相故。如是般若波罗蜜多不可以无忘失法知。离无忘失法相故。不可以恒住舍性知。离恒住舍性相故。如是般若波罗蜜多不可以一切智知。离一切智相故。不可以道相智一切相智知。离道相智一切相智相故。如是般若波罗蜜多不可以一切陀罗尼门知。离一切陀罗尼门相故。不可以一切三摩地门知。离一切三摩地门相故如是般若波罗蜜多不可以预流果知。离预流果相故。不可以一来不还阿罗汉果知。离一来不还阿罗汉果相故。如是般若波罗蜜多不可以独觉菩提知。离独觉菩提相故。如是般若波罗蜜多不可以一切菩萨摩诃萨行知。离一切菩萨摩诃萨行相故。如是般若波罗蜜多不可以诸佛无上正等菩提知。离诸佛无上正等菩提相故</p>
<p>尔时具寿善现复白佛言。世尊。如是般若波罗蜜多无所造作。佛言如是。以诸作者不可得故。善现。色不可得故作者不可得。受想行识不可得故作者不可得。善现。眼处不可得故作者不可得。耳鼻舌身意处不可得故作者不可得。善现。色处不可得故作者不可得。声香味触法处不可得故作者不可得。善现。眼界不可得故作者不可得。色界眼识界及眼触眼触为缘所生诸受不可得故作者不可得。善现。耳界不可得故作者不可得。声界耳识界及耳触耳触为缘所生诸受不可得故作者不可得。善现。鼻界不可得故作者不可得。香界鼻识界及鼻触鼻触为缘所生诸受不可得故作者不可得。善现。舌界不可得故作者不可得。味界舌识界及舌触舌触为缘所生诸受不可得故作者不可得。善现。身界不可得故作者不可得。触界身识界及身触身触为缘所生诸受不可得故作者不可得。善现。意界不可得故作者不可得。法界意识界及意触意触为缘所生诸受不可得故作者不可得。善现。地界不可得故作者不可得。水火风空识界不可得故作者不可得。善现。无明不可得故作者不可得。行识名色六处触受爱取有生老死愁叹苦忧恼不可得故作者不可得</p>
<p>善现。布施波罗蜜多不可得故作者不可得。净戒安忍精进静虑般若波罗蜜多不可得故作者不可得。善现。内空不可得故作者不可得。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空不可得故作者不可得。善现。真如不可得故作者不可得。法界法性不虚妄性不变异性平等性离生性法定法住实际虚空界不思议界不可得故作者不可得。善现。四静虑不可得故作者不可得。四无量四无色定不可得故作者不可得。善现。八解脱不可得故作者不可得。八胜处九次第定十遍处不可得故作者不可得。善现。四念住不可得故作者不可得。四正断四神足五根五力七等觉支八圣道支不可得故作者不可得。善现。空解脱门不可得故作者不可得。无相无愿解脱门不可得故作者不可得。善现。菩萨十地不可得故作者不可得</p>
<p>善现。五眼不可得故作者不可得。六神通不可得故作者不可得。善现。佛十力不可得故作者不可得。四无所畏四无碍解大慈大悲大喜大舍十八佛不共法不可得故作者不可得。善现。无忘失法不可得故作者不可得。恒住舍性不可得故作者不可得。善现。一切智不可得故作者不可得。道相智一切相智不可得故作者不可得。善现。一切陀罗尼门不可得故作者不可得。一切三摩地门不可得故作者不可得</p>
<p>善现。预流果不可得故作者不可得。一来不还阿罗汉果不可得故作者不可得。善现。独觉菩提不可得故作者不可得。善现。一切菩萨摩诃萨行不可得故作者不可得。善现。诸佛无上正等菩提不可得故作者不可得。善现。由诸作者及色等法不可得故。如是般若波罗蜜多无所造作。</p>
</font>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由斯解脱诸苦恼，共证菩提度有情。</div></center>
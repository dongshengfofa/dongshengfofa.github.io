<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<font COLOR="#000000">
<p>大般若波罗蜜多经卷第二百九十一</p>
<p>　　　　三藏法师玄奘奉　诏译</p>
<p>　　初分着不着相品第三十六之五</p>
<p>善现。菩萨摩诃萨行般若波罗蜜多时。若不行五眼着不着相是行般若波罗蜜多。不行六神通着不着相是行般若波罗蜜多。善现。菩萨摩诃萨行般若波罗蜜多时。若不行佛十力着不着相是行般若波罗蜜多。不行四无所畏四无碍解大慈大悲大喜大舍十八佛不共法着不着相是行般若波罗蜜多。善现。菩萨摩诃萨行般若波罗蜜多时。若不行无忘失法着不着相是行般若波罗蜜多。不行恒住舍性着不着相是行般若波罗蜜多。善现。菩萨摩诃萨行般若波罗蜜多时。若不行一切智着不着相是行般若波罗蜜多。不行道相智一切相智着不着相是行般若波罗蜜多。善现。菩萨摩诃萨行般若波罗蜜多时。若不行一切陀罗尼门着不着相是行般若波罗蜜多。不行一切三摩地门着不着相是行般若波罗蜜多</p>
<p>善现。菩萨摩诃萨行般若波罗蜜多时。若不行预流果着不着相是行般若波罗蜜多。不行一来不还阿罗汉果着不着相是行般若波罗蜜多。善现。菩萨摩诃萨行般若波罗蜜多时。若不行独觉菩提着不着相是行般若波罗蜜多。善现。菩萨摩诃萨行般若波罗蜜多时。若不行一切菩萨摩诃萨行着不着相是行般若波罗蜜多。善现。菩萨摩诃萨行般若波罗蜜多时。若不行诸佛无上正等菩提着不着相是行般若波罗蜜多</p>
<p>善现。菩萨摩诃萨如是行般若波罗蜜多时。于色不起着不着想。于受想行识不起着不着想。是行般若波罗蜜多。善现。菩萨摩诃萨如是行般若波罗蜜多时。于眼处不起着不着想。于耳鼻舌身意处不起着不着想。是行般若波罗蜜多。善现。菩萨摩诃萨如是行般若波罗蜜多时。于色处不起着不着想。于声香味触法处不起着不着想。是行般若波罗蜜多。善现。菩萨摩诃萨如是行般若波罗蜜多时。于眼界不起着不着想。于色界眼识界及眼触眼触为缘所生诸受不起着不着想。是行般若波罗蜜多。善现。菩萨摩诃萨如是行般若波罗蜜多时。于耳界不起着不着想。于声界耳识界及耳触耳触为缘所生诸受不起着不着想。是行般若波罗蜜多。善现。菩萨摩诃萨如是行般若波罗蜜多时。于鼻界不起着不着想。于香界鼻识界及鼻触鼻触为缘所生诸受不起着不着想。是行般若波罗蜜多。善现。菩萨摩诃萨如是行般若波罗蜜多时。于舌界不起着不着想。于味界舌识界及舌触舌触为缘所生诸受不起着不着想。是行般若波罗蜜多。善现。菩萨摩诃萨如是行般若波罗蜜多时。于身界不起着不着想。于触界身识界及身触身触为缘所生诸受不起着不着想。是行般若波罗蜜多。善现。菩萨摩诃萨如是行般若波罗蜜多时。于意界不起着不着想。于法界意识界及意触意触为缘所生诸受不起着不着想。是行般若波罗蜜多。善现。菩萨摩诃萨如是行般若波罗蜜多时。于地界不起着不着想。于水火风空识界不起着不着想。是行般若波罗蜜多。善现。菩萨摩诃萨如是行般若波罗蜜多时。于无明不起着不着想。于行识名色六处触受爱取有生老死愁叹苦忧恼不起着不着想。是行般若波罗蜜多</p>
<p>善现。菩萨摩诃萨如是行般若波罗蜜多时。于布施波罗蜜多不起着不着想。于净戒安忍精进静虑般若波罗蜜多不起着不着想。是行般若波罗蜜多。善现。菩萨摩诃萨如是行般若波罗蜜多时。于内空不起着不着想。于外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空不起着不着想。是行般若波罗蜜多。善现。菩萨摩诃萨如是行般若波罗蜜多时。于真如不起着不着想。于法界法性不虚妄性不变异性平等性离生性法定法住实际虚空界不思议界不起着不着想。是行般若波罗蜜多。善现。菩萨摩诃萨如是行般若波罗蜜多时。于苦圣谛不起着不着想。于集灭道圣谛不起着不着想。是行般若波罗蜜多。善现。菩萨摩诃萨如是行般若波罗蜜多时。于四静虑不起着不着想。于四无量四无色定不起着不着想。是行般若波罗蜜多。善现。菩萨摩诃萨如是行般若波罗蜜多时。于八解脱不起着不着想。于八胜处九次第定十遍处不起着不着想。是行般若波罗蜜多。善现。菩萨摩诃萨如是行般若波罗蜜多时。于四念住不起着不着想。于四正断四神足五根五力七等觉支八圣道支不起着不着想。是行般若波罗蜜多。善现。菩萨摩诃萨如是行般若波罗蜜多时。于空解脱门不起着不着想。于无相无愿解脱门不起着不着想。是行般若波罗蜜多。善现。菩萨摩诃萨如是行般若波罗蜜多时。于菩萨十地不起着不着想。是行般若波罗蜜多</p>
<p>善现。菩萨摩诃萨如是行般若波罗蜜多时。于五眼不起着不着想。于六神通不起着不着想。是行般若波罗蜜多。善现。菩萨摩诃萨如是行般若波罗蜜多时。于佛十力不起着不着想。于四无所畏四无碍解大慈大悲大喜大舍十八佛不共法不起着不着想。是行般若波罗蜜多。善现。菩萨摩诃萨如是行般若波罗蜜多时。于无忘失法不起着不着想。于恒住舍性不起着不着想。是行般若波罗蜜多。善现。菩萨摩诃萨如是行般若波罗蜜多时。于一切智不起着不着想。于道相智一切相智不起着不着想。是行般若波罗蜜多。善现。菩萨摩诃萨如是行般若波罗蜜多时。于一切陀罗尼门不起着不着想。于一切三摩地门不起着不着想。是行般若波罗蜜多</p>
<p>善现。菩萨摩诃萨如是行般若波罗蜜多时。于预流果不起着不着想。于一来不还阿罗汉果不起着不着想。是行般若波罗蜜多。善现。菩萨摩诃萨如是行般若波罗蜜多时。于独觉菩提不起着不着想。是行般若波罗蜜多。善现。菩萨摩诃萨如是行般若波罗蜜多时。于一切菩萨摩诃萨行不起着不着想。是行般若波罗蜜多。善现。菩萨摩诃萨如是行般若波罗蜜多时。于诸佛无上正等菩提不起着不着想。是行般若波罗蜜多</p>
<p>尔时具寿善现白佛言。甚奇世尊。如是般若波罗蜜多甚深法性。若说若不说俱不增不减。佛言。善现。如是如是如汝所说。如是般若波罗蜜多甚深法性。若说不说俱无增减。善现。假使如来应正等觉。尽其寿住赞毁虚空。而彼虚空无增无减。如是般若波罗蜜多甚深法性亦复如是。若赞若毁不增不减。善现。譬如幻士于毁赞时不减不增无忧无喜。如是般若波罗蜜多甚深法性亦复如是。若说不说如本无异。具寿善现复白佛言。世尊。诸菩萨摩诃萨修行般若波罗蜜多甚为难事。谓此般若波罗蜜多。若修不修无增无减亦无向背。而勤修学如是般若波罗蜜多。乃至无上正等菩提曾无退转。何以故。世尊。诸菩萨摩诃萨修行般若波罗蜜多。如修虚空都无所有。世尊。如虚空中。无色可施设。无受想行识可施设。所修般若波罗蜜多亦复如是。世尊。如虚空中。无眼处可施设。无耳鼻舌身意处可施设。所修般若波罗蜜多亦复如是。世尊。如虚空中。无色处可施设。无声香味触法处可施设。所修般若波罗蜜多亦复如是。世尊。如虚空中。无眼界可施设。无色界眼识界及眼触眼触为缘所生诸受可施设。所修般若波罗蜜多亦复如是。世尊。如虚空中。无耳界可施设。无声界耳识界及耳触耳触为缘所生诸受可施设。所修般若波罗蜜多亦复如是。世尊。如虚空中。无鼻界可施设。无香界鼻识界及鼻触鼻触为缘所生诸受可施设所修般若波罗蜜多亦复如是。世尊。如虚空中。无舌界可施设。无味界舌识界及舌触舌触为缘所生诸受可施设。所修般若波罗蜜多亦复如是。世尊。如虚空中。无身界可施设。无触界身识界及身触身触为缘所生诸受可施设。所修般若波罗蜜多亦复如是。世尊。如虚空中。无意界可施设。无法界意识界及意触意触为缘所生诸受可施设。所修般若波罗蜜多亦复如是。世尊。如虚空中。无地界可施设。无水火风空识界可施设。所修般若波罗蜜多亦复如是。世尊。如虚空中。无无明可施设。无行识名色六处触受爱取有生老死愁叹苦忧恼可施设。所修般若波罗蜜多亦复如是世尊。如虚空中。无布施波罗蜜多可施设。无净戒安忍精进静虑般若波罗蜜多可施设。所修般若波罗蜜多亦复如是。世尊。如虚空中。无内空可施设。无外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空可施设。所修般若波罗蜜多亦复如是。世尊。如虚空中。无真如可施设。无法界法性不虚妄性不变异性平等性离生性法定法住实际虚空界不思议界可施设。所修般若波罗蜜多亦复如是。世尊。如虚空中。无苦圣谛可施设。无集灭道圣谛可施设。所修般若波罗蜜多亦复如是。世尊。如虚空中。无四静虑可施设。无四无量四无色定可施设。所修般若波罗蜜多亦复如是。世尊。如虚空中。无八解脱可施设。无八胜处九次第定十遍处可施设。所修般若波罗蜜多亦复如是。世尊。如虚空中。无四念住可施设。无四正断四神足五根五力七等觉支八圣道支可施设。所修般若波罗蜜多亦复如是。世尊。如虚空中。无空解脱门可施设。无无相无愿解脱门可施设。所修般若波罗蜜多亦复如是。世尊。如虚空中。无菩萨十地可施设。所修般若波罗蜜多亦复如是</p>
<p>世尊。如虚空中。无五眼可施设。无六神通可施设。所修般若波罗蜜多亦复如是。世尊。如虚空中。无佛十力可施设。无四无所畏四无碍解大慈大悲大喜大舍十八佛不共法可施设。所修般若波罗蜜多亦复如是。世尊。如虚空中。无无忘失法可施设。无恒住舍性可施设。所修般若波罗蜜多亦复如是。世尊。如虚空中。无一切智可施设。无道相智一切相智可施设。所修般若波罗蜜多亦复如是。世尊。如虚空中。无一切陀罗尼门可施设。无一切三摩地门可施设。所修般若波罗蜜多亦复如是</p>
<p>世尊。如虚空中。无预流果可施设。无一来不还阿罗汉果可施设。所修般若波罗蜜多亦复如是。世尊。如虚空中。无独觉菩提可施设。所修般若波罗蜜多亦复如是。世尊。如虚空中。无一切菩萨摩诃萨行可施设。所修般若波罗蜜多亦复如是。世尊。如虚空中。无诸佛无上正等菩提可施设。所修般若波罗蜜多亦复如是</p>
<p>尔时具寿善现复白佛言。世尊。是菩萨摩诃萨能擐如是大功德铠。我等有情皆应敬礼。世尊。若菩萨摩诃萨。为诸有情擐功德铠勤精进者。如为虚空擐功德铠发勤精进。世尊。若菩萨摩诃萨。为欲成熟解脱有情。擐功德铠勤精进者。如为虚空成熟解脱擐功德铠发勤精进。世尊。若菩萨摩诃萨。为一切法擐大功德铠勤精进者。如为虚空擐大功德铠发勤精进。世尊。若菩萨摩诃萨。为拔有情令出生死。擐功德铠勤精进者。如为举虚空置高胜处擐大功德铠发勤精进。世尊。菩萨摩诃萨。得大精进波罗蜜多。为如虚空诸有情类。速脱生死发趣无上正等菩提。世尊。菩萨摩诃萨。得不思议无等神力。为如虚空诸法性海。擐大功德铠发趣无上正等菩提。世尊。菩萨摩诃萨。最极勇健。为如虚空诸佛无上正等菩提。擐功德铠发勤精进。世尊。菩萨摩诃萨。为如虚空诸有情类。勤修苦行欲证无上正等菩提。甚为希有。何以故。世尊。假使三千大千世界满中如来应正等觉。如竹麻[竺-二+韋]甘[這-言+蔗]等林。若经一劫或一劫余。为诸有情常说正法。各度无量无边有情。令入涅槃究竟安乐而有情界不增不减。所以者何。以诸有情皆无所有性远离故。世尊。假使十方各如殑伽沙数世界满中如来应正等觉。如竹麻[竺-二+韋]甘[這-言+蔗]等林。若经一劫或一劫余。为诸有情常说正法。各度无量无边有情。令入涅槃究竟安乐。而有情界不增不减。所以者何。以诸有情皆无所有性远离故。世尊。假使十方一切世界满中如来应正等觉。如竹麻[竺-二+韋]甘[這-言+蔗]等林。若经一劫或一劫余。为诸有情常说正法。各度无量无边有情。令入涅槃究竟安乐。而有情界不增不减。所以者何。以诸有情皆无所有性远离故。世尊。由是因缘我作是说。菩萨摩诃萨为如虚空诸有情类成熟解脱勤修苦行。欲证无上正等菩提。甚为希有。尔时会中有一苾刍窃作是念。我应敬礼甚深般若波罗蜜多。此中虽无诸法生灭。而有戒蕴定蕴慧蕴解脱蕴解脱智见蕴施设可得。亦有预流果一来果不还果阿罗汉果施设可得。亦有独觉菩提施设可得。亦有无上正等菩提施设可得。亦有佛法僧宝施设可得。亦有转妙法轮度有情类施设可得。佛知其念告言。苾刍。如是如是。甚深般若波罗蜜多微妙难测</p>
<p>尔时天帝释问具寿善现言。大德。若菩萨摩诃萨欲学甚深般若波罗蜜多。当如何学。善现答言。憍尸迦。若菩萨摩诃萨。欲学甚深般若波罗蜜多。当如虚空学。时天帝释复白佛言。世尊。若善男子善女人等。于此所说甚深般若波罗蜜多。受持读诵如理思惟为他演说。我当云何而为守护。唯愿世尊垂哀示教</p>
<p>尔时具寿善现谓天帝释言。憍尸迦。汝见有法可守护不。天帝释言。不也大德。我不见法是可守护。善现言。憍尸迦。若善男子善女人等。住如所说甚深般若波罗蜜多。即为守护。若善男子善女人等。住如所说甚深般若波罗蜜多。常不远离。当知一切人非人等伺求其便欲为损害终不能得。憍尸迦。若欲守护住如所说甚深般若波罗蜜多诸菩萨者。无异为欲守护虚空。憍尸迦。若欲守护修行般若波罗蜜多诸菩萨者。唐设劬劳都无所益。憍尸迦。于意云何。有能守护幻梦响像阳焰光影及变化事寻香城不。天帝释言。不也大德。善现言。憍尸迦。若欲守护修行般若波罗蜜多诸菩萨者。亦复如是。唐设劬劳都无所益。憍尸迦。于意云何。有能守护一切如来应正等觉及佛所作变化事不。天帝释言。不也大德。善现言。憍尸迦。若欲守护修行般若波罗蜜多诸菩萨者。亦复如是。唐设劬劳都无所益。憍尸迦。于意云何。有能守护真如法界法性不虚妄性不变异性平等性离生性法定法住实际虚空界不思议界不。天帝释言。不也大德。善现言。憍尸迦。若欲守护修行般若波罗蜜多诸菩萨者。亦复如是。唐设劬劳都无所益</p>
<p>尔时天帝释问具寿善现言。大德。云何菩萨摩诃萨修行般若波罗蜜多。虽知诸法如幻如梦如响如像如阳焰如光影如变化事如寻香城。而是菩萨摩诃萨。不执是幻是梦是响是像是阳焰是光影是变化事是寻香城。亦不执由幻由梦由响由像由阳焰由光影由变化事由寻香城。亦不执属幻属梦属响属像属阳焰属光影属变化事属寻香城。亦不执依幻依梦依响依像依阳焰依光影依变化事依寻香城。善现答言。憍尸迦。若菩萨摩诃萨修行般若波罗蜜多。不执是色是受想行识。亦不执由色由受想行识。亦不执属色属受想行识。亦不执依色依受想行识。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是眼处是耳鼻舌身意处。亦不执由眼处由耳鼻舌身意处。亦不执属眼处属耳鼻舌身意处。亦不执依眼处依耳鼻舌身意处。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是色处是声香味触法处。亦不执由色处由声香味触法处。亦不执属色处属声香味触法处。亦不执依色处依声香味触法处。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是眼界是色界眼识界及眼触眼触为缘所生诸受。亦不执由眼界由色界乃至眼触为缘所生诸受。亦不执属眼界属色界乃至眼触为缘所生诸受。亦不执依眼界依色界乃至眼触为缘所生诸受。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是耳界是声界耳识界及耳触耳触为缘所生诸受。亦不执由耳界由声界乃至耳触为缘所生诸受。亦不执属耳界属声界乃至耳触为缘所生诸受。亦不执依耳界依声界乃至耳触为缘所生诸受。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是鼻界是香界鼻识界及鼻触鼻触为缘所生诸受。亦不执由鼻界由香界乃至鼻触为缘所生诸受。亦不执属鼻界属香界乃至鼻触为缘所生诸受。亦不执依鼻界依香界乃至鼻触为缘所生诸受。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是舌界是味界舌识界及舌触舌触为缘所生诸受。亦不执由舌界由味界乃至舌触为缘所生诸受。亦不执属舌界属味界乃至舌触为缘所生诸受。亦不执依舌界依味界乃至舌触为缘所生诸受。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是身界是触界身识界及身触身触为缘所生诸受。亦不执由身界由触界乃至身触为缘所生诸受。亦不执属身界属触界乃至身触为缘所生诸受。亦不执依身界依触界乃至身触为缘所生诸受。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是意界是法界意识界及意触意触为缘所生诸受。亦不执由意界由法界乃至意触为缘所生诸受。亦不执属意界属法界乃至意触为缘所生诸受。亦不执依意界依法界乃至意触为缘所生诸受。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是地界是水火风空识界。亦不执由地界由水火风空识界。亦不执属地界属水火风空识界。亦不执依地界依水火风空识界。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是无明是行识名色六处触受爱取有生老死愁叹苦忧恼。亦不执由无明由行乃至老死愁叹苦忧恼。亦不执属无明属行乃至老死愁叹苦忧恼。亦不执依无明依行乃至老死愁叹苦忧恼。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城</p>
<p>憍尸迦。若菩萨摩诃萨修行般若波罗蜜多。不执是布施波罗蜜多是净戒安忍精进静虑般若波罗蜜多。亦不执由布施波罗蜜多由净戒乃至般若波罗蜜多。亦不执属布施波罗蜜多属净戒乃至般若波罗蜜多。亦不执依布施波罗蜜多依净戒乃至般若波罗蜜多。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是内空是外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。亦不执由内空由外空乃至无性自性空。亦不执属内空属外空乃至无性自性空。亦不执依内空依外空乃至无性自性空。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是真如是法界法性不虚妄性不变异性平等性离生性法定法住实际虚空界不思议界。亦不执由真如由法界乃至不思议界。亦不执属真如属法界乃至不思议界。亦不执依真如依法界乃至不思议界。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是苦圣谛是集灭道圣谛。亦不执由苦圣谛由集灭道圣谛。亦不执属苦圣谛属集灭道圣谛。亦不执依苦圣谛依集灭道圣谛。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是四静虑是四无量四无色定。亦不执由四静虑由四无量四无色定。亦不执属四静虑属四无量四无色定。亦不执依四静虑依四无量四无色定。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。</p>
</font>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由斯解脱诸苦恼，共证菩提度有情。</div></center>
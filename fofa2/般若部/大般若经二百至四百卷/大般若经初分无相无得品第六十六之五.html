<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<font COLOR="#000000">
<p>大般若波罗蜜多经卷第三百七十七</p>
<p>　　　　三藏法师玄奘奉　诏译</p>
<p>　　初分无相无得品第六十六之五</p>
<p>复次善现。云何菩萨摩诃萨行深般若波罗蜜多时。能于一切无相无觉无得无影无作法中。圆满精进波罗蜜多。善现。菩萨摩诃萨行深般若波罗蜜多时。能以离相无漏之心而修精进。是菩萨摩诃萨成就勇猛身心精进。由此能入初静虑具足住。能入第二第三第四静虑具足住。依第四静虑起无量种神通变现。乃至以手摩扪日月。自在回转不以为难。成就勇猛身精进故。以神通力经须臾顷能至他方无量百千诸佛世界。复以种种上妙饮食衣服卧具医药香花幡盖灯明珍财伎乐。恭敬供养尊重赞叹诸佛世尊。由此善根果报无尽。乃至渐次证得无上正等菩提。由此善根得菩提已。复为无量世间天人阿素洛等。以无量种上妙饮食衣服卧具医药香花幡盖灯明珍财伎乐。恭敬供养尊重赞叹。由此善根般涅槃后。自设利罗及诸弟子。犹为无量世间天人阿素洛等。供养恭敬尊重赞叹。是菩萨摩诃萨复以神力能至他方无量百千诸佛世界。于诸佛所听闻正法。闻已受持终不忘失。乃至无上正等菩提。是菩萨摩诃萨复以神力成熟有情严净佛土。精勤修学一切相智。一切相智得圆满已证得无上正等菩提。转妙法轮度无量众。如是善现。是菩萨摩诃萨修行般若波罗蜜多成就勇猛身精进故。能令精进波罗蜜多速得圆满。善现。云何菩萨摩诃萨修行般若波罗蜜多。成就勇猛心精进故。能令精进波罗蜜多速得圆满。善现。是菩萨摩诃萨修行般若波罗蜜多。成就勇猛心精进故。速能圆满诸圣无漏道。及道支所摄精进波罗蜜多。由此能令一切不善身语意业无容得起。是菩萨摩诃萨终不取着色若常若无常。若乐若苦。若我若无我。若净若不净。若寂静若不寂静。若远离若不远离。亦不取着受想行识若常若无常。若乐若苦。若我若无我。若净若不净。若寂静若不寂静。若远离若不远离。终不取着眼处若常若无常。若乐若苦。若我若无我。若净若不净。若寂静若不寂静。若远离若不远离。亦不取着耳鼻舌身意处若常若无常。若乐若苦。若我若无我。若净若不净。若寂静若不寂静。若远离若不远离。终不取着色处若常若无常。若乐若苦。若我若无我。若净若不净。若寂静若不寂静。若远离若不远离。亦不取着声香味触法处若常若无常。若乐若苦。若我若无我。若净若不净。若寂静若不寂静。若远离若不远离。终不取着眼界若常若无常。若乐若苦。若我若无我。若净若不净。若寂静若不寂静。若远离若不远离。亦不取着耳鼻舌身意界若常若无常。若乐若苦。若我若无我。若净若不净。若寂静若不寂静。若远离若不远离。终不取着色界若常若无常。若乐若苦。若我若无我。若净若不净。若寂静若不寂静。若远离若不远离。亦不取着声香味触法界若常若无常。若乐若苦。若我若无我。若净若不净。若寂静若不寂静。若远离若不远离。终不取着眼识界若常若无常。若乐若苦。若我若无我。若净若不净。若寂静若不寂静。若远离若不远离。亦不取着耳鼻舌身意识界若常若无常。若乐若苦。若我若无我。若净若不净。若寂静若不寂静。若远离若不远离。终不取着眼触若常若无常。若乐若苦。若我若无我。若净若不净。若寂静若不寂静。若远离若不远离。亦不取着耳鼻舌身意触若常若无常。若乐若苦。若我若无我。若净若不净。若寂静若不寂静。若远离若不远离。终不取着眼触为缘所生诸受若常若无常。若乐若苦。若我若无我。若净若不净。若寂静若不寂静。若远离若不远离。亦不取着耳鼻舌身意触为缘所生诸受若常若无常。若乐若苦。若我若无我。若净若不净。若寂静若不寂静。若远离若不远离。终不取着地界若常若无常。若乐若苦。若我若无我。若净若不净。若寂静若不寂静。若远离若不远离。亦不取着水火风空识界若常若无常。若乐若苦。若我若无我。若净若不净。若寂静若不寂静。若远离若不远离。终不取着因缘若常若无常。若乐若苦。若我若无我。若净若不净。若寂静若不寂静。若远离若不远离。亦不取着等无间缘所缘缘增上缘若常若无常。若乐若苦。若我若无我。若净若不净。若寂静若不寂静。若远离若不远离。终不取着无明若常若无常。若乐若苦。若我若无我。若净若不净。若寂静若不寂静。若远离若不远离。亦不取着行识名色六处触受爱取有生老死愁叹苦忧恼若常若无常。若乐若苦。若我若无我。若净若不净。若寂静若不寂静。若远离若不远离。终不取著有为界若常若无常。若乐若苦。若我若无我。若净若不净。若寂静若不寂静。若远离若不远离。亦不取着无为界若常若无常。若乐若苦。若我若无我。若净若不净。若寂静若不寂静。若远离若不远离。终不取着欲界若常若无常。若乐若苦。若我若无我。若净若不净。若寂静若不寂静。若远离若不远离。亦不取着色无色界若常若无常。若乐若苦。若我若无我。若净若不净。若寂静若不寂静。若远离若不远离。终不取著有漏界若常若无常。若乐若苦。若我若无我。若净若不净。若寂静若不寂静。若远离若不远离。亦不取着无漏界若常若无常。若乐若苦。若我若无我。若净若不净。若寂静若不寂静。若远离若不远离。终不取着初静虑若常若无常。若乐若苦。若我若无我。若净若不净。若寂静若不寂静。若远离若不远离。亦不取着第二第三第四静虑若常若无常。若乐若苦。若我若无我。若净若不净。若寂静若不寂静。若远离若不远离。终不取着慈无量若常若无常。若乐若苦。若我若无我。若净若不净。若寂静若不寂静。若远离若不远离。亦不取着悲喜舍无量若常若无常。若乐若苦。若我若无我。若净若不净。若寂静若不寂静。若远离若不远离。终不取着空无边处定若常若无常。若乐若苦。若我若无我。若净若不净。若寂静若不寂静。若远离若不远离。亦不取着识无边处无所有处非想非非想处定若常若无常。若乐若苦。若我若无我。若净若不净。若寂静若不寂静。若远离若不远离。终不取着四念住若常若无常。若乐若苦。若我若无我。若净若不净。若寂静若不寂静。若远离若不远离。亦不取着四正断四神足五根五力七等觉支八圣道支若常若无常。若乐若苦。若我若无我。若净若不净。若寂静若不寂静。若远离若不远离。终不取着空解脱门若常若无常。若乐若苦。若我若无我。若净若不净。若寂静若不寂静。若远离若不远离。亦不取着无相无愿解脱门若常若无常。若乐若苦。若我若无我。若净若不净。若寂静若不寂静。若远离若不远离。终不取着布施波罗蜜多若常若无常。若乐若苦。若我若无我。若净若不净。若寂静若不寂静。若远离若不远离亦不取着净戒安忍精进静虑般若波罗蜜多若常若无常。若乐若苦。若我若无我。若净若不净。若寂静若不寂静。若远离若不远离。终不取着内空若常若无常。若乐若苦。若我若无我。若净若不净。若寂静若不寂静。若远离若不远离。亦不取着外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空若常若无常。若乐若苦。若我若无我。若净若不净。若寂静若不寂静。若远离若不远离。终不取着真如若常若无常。若乐若苦。若我若无我。若净若不净。若寂静若不寂静。若远离若不远离。亦不取着法界法性不虚妄性不变异性平等性离生性法定法住实际虚空界不思议界若常若无常。若乐若苦。若我若无我。若净若不净。若寂静若不寂静。若远离若不远离。终不取着苦圣谛若常若无常。若乐若苦。若我若无我。若净若不净。若寂静若不寂静。若远离若不远离。亦不取着集灭道圣谛若常若无常。若乐若苦。若我若无我。若净若不净。若寂静若不寂静。若远离若不远离。终不取着八解脱若常若无常。若乐若苦。若我若无我。若净若不净。若寂静若不寂静。若远离若不远离。亦不取着八胜处九次第定十遍处若常若无常。若乐若苦。若我若无我。若净若不净。若寂静若不寂静。若远离若不远离。终不取着一切三摩地门若常若无常。若乐若苦。若我若无我。若净若不净。若寂静若不寂静。若远离若不远离。亦不取着一切陀罗尼门若常若无常。若乐若苦。若我若无我。若净若不净。若寂静若不寂静。若远离若不远离。终不取着五眼若常若无常。若乐若苦。若我若无我。若净若不净。若寂静若不寂静。若远离若不远离。亦不取着六神通若常若无常。若乐若苦。若我若无我。若净若不净。若寂静若不寂静。若远离若不远离。终不取着佛十力若常若无常。若乐若苦。若我若无我。若净若不净。若寂静若不寂静。若远离若不远离。亦不取着四无所畏四无碍解十八佛不共法若常若无常。若乐若苦。若我若无我。若净若不净。若寂静若不寂静。若远离若不远离。终不取着大慈若常若无常。若乐若苦。若我若无我。若净若不净。若寂静若不寂静。若远离若不远离。亦不取着大悲大喜大舍若常若无常。若乐若苦。若我若无我。若净若不净。若寂静若不寂静。若远离若不远离。终不取着无忘失法若常若无常。若乐若苦。若我若无我。若净若不净。若寂静若不寂静。若远离若不远离。亦不取着恒住舍性若常若无常。若乐若苦。若我若无我。若净若不净。若寂静若不寂静。若远离若不远离。终不取着一切智若常若无常。若乐若苦。若我若无我。若净若不净。若寂静若不寂静。若远离若不远离。亦不取着道相智一切相智若常若无常。若乐若苦。若我若无我。若净若不净。若寂静若不寂静。若远离若不远离。终不取着预流果若常若无常。若乐若苦。若我若无我。若净若不净。若寂静若不寂静。若远离若不远离亦不取着一来不还阿罗汉果独觉菩提若常若无常。若乐若苦。若我若无我。若净若不净。若寂静若不寂静。若远离若不远离。终不取着一切菩萨摩诃萨行若常若无常。若乐若苦。若我若无我。若净若不净。若寂静若不寂静。若远离若不远离。亦不取着诸佛无上正等菩提若常若无常。若乐若苦。若我若无我。若净若不净。若寂静若不寂静。若远离若不远离。是菩萨摩诃萨终不取着是预流者。是一来者。是不还者。是阿罗汉。是独觉。是菩萨。是如来。亦不取着如是有情见具足故名预流者。如是有情下结薄故名一来者。如是有情下结尽故名不还者。如是有情上结尽故名阿罗汉。如是有情得独觉道故名为独觉。如是有情得道相智故名为菩萨。如是有情得一切相智故名为如来。何以故。所取着法及诸有情。皆无自性可取着故。是菩萨摩诃萨成就勇猛心精进故。虽作饶益诸有情事不顾身命。而于有情都无所得。虽能圆满所修精进波罗蜜多。而于精进波罗蜜多都无所得。虽能圆满一切佛法而于佛法都无所得。虽能严净一切佛土而于佛土都无所得。是菩萨摩诃萨成就如是身心精进。虽能远离一切恶法。亦能摄受一切善法而无取着。无取着故从一佛土至一佛土。从一世界至一世界。为欲饶益诸有情故。所欲示现诸神通事。皆能自在示现无碍。谓或示现雨众妙花。或复示现散众名香。或复示现作诸伎乐。或复示现震动大地。或复示现众妙七宝庄严世界。或复示现身放光明盲冥众生悉蒙开晓。或复示现身出妙香。诸臭秽者皆令香洁。或复示现设大祠祀。于中不恼诸有情类。因斯化导无边有情令入正道。离断生命。离不与取。离欲邪行。离虚诳语。离离间语。离粗恶语。离杂秽语。离贪欲。离嗔恚。离邪见。或以布施摄诸有情。或以净戒摄诸有情。或以安忍摄诸有情。或以精进摄诸有情。或以静虑摄诸有情。或以般若摄诸有情。为欲饶益诸有情故。或舍财宝。或舍妻子。或舍王位。或舍支节。或舍身命。随诸有情应以如是。如是方便而得饶益即以如是。如是方便而饶益之。如是善现。菩萨摩诃萨行深般若波罗蜜多时。由离诸相无漏心力。能于一切无相无觉无得无影无作法中。圆满精进波罗蜜多。亦能圆满诸余功德</p>
<p>复次善现。云何菩萨摩诃萨行深般若波罗蜜多时。能于一切无相无觉无得无影无作法中。圆满静虑波罗蜜多。善现。菩萨摩诃萨行深般若波罗蜜多时。能以离相无漏之心而修静虑。是菩萨摩诃萨除如来定于诸余定皆能圆满。是菩萨摩诃萨能离欲恶不善法。有寻有伺离生喜乐入初静虑具足而住。寻伺寂静内等净心。一趣性无寻无伺定生喜乐。入第二静虑具足而住。离喜住舍正念正知。身受乐圣说应舍。入第三静虑具足而住。断乐断苦先喜忧没。不苦不乐舍念清净。入第四静虑具足而住。是菩萨摩诃萨以慈俱心普缘一方。乃至十方一切世间具足而住。以悲俱心普缘一方。乃至十方一切世间具足而住。以喜俱心普缘一方。乃至十方一切世间具足而住。以舍俱心普缘一方。乃至十方一切世间具足而住。是菩萨摩诃萨超诸色想灭有对想。不思惟种种想。入无边空空无边处具足而住。超一切种空无边处。入无边识识无边处具足而住。超一切种识无边处。入无所有无所有处具足而住。超一切种无所有处。入非想非非想处具足而住。是菩萨摩诃萨安住静虑波罗蜜多。于八解脱能顺逆入具足而住。于八胜处能顺逆入具足而住。于九次第定能顺逆入具足而住。于十遍处能顺逆入具足而住。是菩萨摩诃萨能入空三摩地具足而住。入无相三摩地具足而住。入无愿三摩地具足而住。入无间三摩地具足而住。入如电三摩地具足而住。入圣正三摩地具足而住。入金刚喻三摩地具足而住。是菩萨摩诃萨安住静虑波罗蜜多。修三十七菩提分法。及道相智皆令圆满。用道相智摄受一切三摩地已。渐次修超净观地种性地第八地见地薄地离欲地已办地独觉地。证入菩萨正性离生。既入菩萨正性离生位已。修诸地行圆满佛地。是菩萨摩诃萨虽于诸地渐次修超。而于中间不取果证。乃至未得一切相智。是菩萨摩诃萨安住静虑波罗蜜多。从一佛土至一佛土。供养恭敬尊重赞叹诸佛世尊。于诸佛所殖众善本。成熟有情严净佛土。从一世界趣一世界。饶益有情身心无倦。或以布施摄诸有情。或以净戒摄诸有情。或以安忍摄诸有情。或以精进摄诸有情。或以静虑摄诸有情。或以般若摄诸有情。或以解脱摄诸有情。或以解脱智见摄诸有情。或教有情住预流果。或教有情住一来果。或教有情住不还果。或教有情住阿罗汉果。或教有情住独觉菩提。或教有情安住菩萨摩诃萨位。或教有情安住无上正等菩提。随诸有情善根势力。善法增长种种方便令其安住。是菩萨摩诃萨安住静虑波罗蜜多。能引一切三摩地门。能引一切陀罗尼门。能得殊胜四无碍解。能得殊胜异熟神通。是菩萨摩诃萨由得殊胜异熟神通。决定不复入于母胎。决定不复受淫欲乐。决定不复摄受生乘。亦复不为生过所染。何以故。是菩萨摩诃萨善见善达一切法性皆如幻化。虽知诸行皆如幻化。而乘悲愿饶益有情。虽乘悲愿饶益有情。而达有情及彼施设皆不可得。虽达有情及彼施设皆不可得。而能安立一切有情。令其安住不可得法。依世俗理不依胜义。是菩萨摩诃萨安住静虑波罗蜜多。修行一切静虑解脱等持等至。乃至圆满所求无上正等菩提。常不舍离所修静虑波罗蜜多。是菩萨摩诃萨行道相智。方便引发一切相智。安住其中永断一切习气相续。是菩萨摩诃萨能永断一切习气相续故。能正自利亦正利他。是菩萨摩诃萨能正自利正利他故。便与一切世间天人阿素洛等作净福田。堪受一切世间天人阿素洛等供养恭敬。如是善现。菩萨摩诃萨行深般若波罗蜜多时。由离诸相无漏心力。能于一切无相无觉无得无影无作法中。圆满静虑波罗蜜多。亦能圆满诸余功德</p>
<p>复次善现。云何菩萨摩诃萨行深般若波罗蜜多时。能于一切无相无觉无得无影无作法中。圆满般若波罗蜜多。善现。菩萨摩诃萨行深般若波罗蜜多时。能以离相无漏之心而修般若。是菩萨摩诃萨不见少法实有成就。谓不见色实有成就。不见受想行识实有成就。不见色生。不见受想行识生。不见色灭。不见受想行识灭。不见色是增益门。不见受想行识是增益门。不见色是损减门。不见受想行识是损减门。不见色有积集。不见受想行识有积集。不见色有离散。不见受想行识有离散。如实观色是虚妄不坚实无自在。如实观受想行识是虚妄不坚实无自在。不见眼处实有成就。不见耳鼻舌身意处实有成就。不见眼处生。不见耳鼻舌身意处生。不见眼处灭。不见耳鼻舌身意处灭。不见眼处是增益门。不见耳鼻舌身意处是增益门。不见眼处是损减门。不见耳鼻舌身意处是损减门。不见眼处有积集。不见耳鼻舌身意处有积集。不见眼处有离散。不见耳鼻舌身意处有离散。如实观眼处是虚妄不坚实无自在。如实观耳鼻舌身意处是虚妄不坚实无自在。不见色处实有成就。不见声香味触法处实有成就。不见色处生。不见声香味触法处生。不见色处灭。不见声香味触法处灭。不见色处是增益门。不见声香味触法处是增益门。不见色处是损减门。不见声香味触法处是损减门。不见色处有积集。不见声香味触法处有积集。不见色处有离散。不见声香味触法处有离散。如实观色处是虚妄不坚实无自在。如实观声香味触法处是虚妄不坚实无自在。不见眼界实有成就。不见耳鼻舌身意界实有成就。不见眼界生。不见耳鼻舌身意界生。不见眼界灭。不见耳鼻舌身意界灭。不见眼界是增益门。不见耳鼻舌身意界是增益门。不见眼界是损减门。不见耳鼻舌身意界是损减门。不见眼界有积集。不见耳鼻舌身意界有积集。不见眼界有离散。不见耳鼻舌身意界有离散。如实观眼界是虚妄不坚实无自在。如实观耳鼻舌身意界是虚妄不坚实无自在。不见色界实有成就。不见声香味触法界实有成就。不见色界生。不见声香味触法界生。不见色界灭。不见声香味触法界灭。不见色界是增益门。不见声香味触法界是增益门。不见色界是损减门。不见声香味触法界是损减门。不见色界有积集。不见声香味触法界有积集。不见色界有离散。不见声香味触法界有离散。如实观色界是虚妄不坚实无自在。如实观声香味触法界是虚妄不坚实无自在。不见眼识界实有成就。不见耳鼻舌身意识界实有成就。不见眼识界生。不见耳鼻舌身意识界生。不见眼识界灭。不见耳鼻舌身意识界灭。不见眼识界是增益门。不见耳鼻舌身意识界是增益门。不见眼识界是损减门。不见耳鼻舌身意识界是损减门。不见眼识界有积集。不见耳鼻舌身意识界有积集。不见眼识界有离散。不见耳鼻舌身意识界有离散。如实观眼识界是虚妄不坚实无自在。如实观耳鼻舌身意识界是虚妄不坚实无自在。不见眼触实有成就。不见耳鼻舌身意触实有成就。不见眼触生。不见耳鼻舌身意触生。不见眼触灭。不见耳鼻舌身意触灭。不见眼触是增益门。不见耳鼻舌身意触是增益门。不见眼触是损减门。不见耳鼻舌身意触是损减门。不见眼触有积集。不见耳鼻舌身意触有积集。不见眼触有离散。不见耳鼻舌身意触有离散。如实观眼触是虚妄不坚实无自在。如实观耳鼻舌身意触是虚妄不坚实无自在。不见眼触为缘所生诸受实有成就。不见耳鼻舌身意触为缘所生诸受实有成就。不见眼触为缘所生诸受生。不见耳鼻舌身意触为缘所生诸受生。不见眼触为缘所生诸受灭。不见耳鼻舌身意触为缘所生诸受灭。不见眼触为缘所生诸受是增益门。不见耳鼻舌身意触为缘所生诸受是增益门。不见眼触为缘所生诸受是损减门。不见耳鼻舌身意触为缘所生诸受是损减门。不见眼触为缘所生诸受有积集。不见耳鼻舌身意触为缘所生诸受有积集。不见眼触为缘所生诸受有离散。不见耳鼻舌身意触为缘所生诸受有离散。如实观眼触为缘所生诸受是虚妄不坚实无自在。如实观耳鼻舌身意触为缘所生诸受是虚妄不坚实无自在。不见一切有漏法实有成就。不见一切无漏法实有成就。不见一切有漏法生。不见一切无漏法生。不见一切有漏法灭。不见一切无漏法灭。不见一切有漏法是增益门。不见一切无漏法是增益门。不见一切有漏法是损减门。不见一切无漏法是损减门。不见一切有漏法有积集。不见一切无漏法有积集。不见一切有漏法有离散。不见一切无漏法有离散。如实观一切有漏法是虚妄不坚实无自在。如实观一切无漏法是虚妄不坚实无自在。是菩萨摩诃萨如是观时。不得色自性。不得受想行识自性。不得眼处自性。不得耳鼻舌身意处自性。不得色处自性。不得声香味触法处自性。不得眼界自性。不得耳鼻舌身意界自性。不得色界自性。不得声香味触法界自性。不得眼识界自性。不得耳鼻舌身意识界自性。不得眼触自性。不得耳鼻舌身意触自性。不得眼触为缘所生诸受自性。不得耳鼻舌身意触为缘所生诸受自性。不得一切有漏法自性。不得一切无漏法自性。是菩萨摩诃萨修行般若波罗蜜多。于一切法皆以无性而为自性深生信解。是菩萨摩诃萨于如是事生信解已。能行内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。是菩萨摩诃萨如是行时。于一切法都不执着。谓不执着色。不执着受想行识。不执着眼处。不执着耳鼻舌身意处。不执着色处。不执着声香味触法处。不执着眼界。不执着耳鼻舌身意界。不执着色界。不执着声香味触法界。不执着眼识界。不执着耳鼻舌身意识界。不执着眼触。不执着耳鼻舌身意触。不执着眼触为缘所生诸受。不执着耳鼻舌身意触为缘所生诸受。不执着地界。不执着水火风空识界。不执着因缘。不执着等无间缘所缘缘增上缘。不执着无明。不执着行识名色六处触受爱取有生老死愁叹苦忧恼。不执着布施波罗蜜多。不执着净戒安忍精进静虑般若波罗蜜多。不执着内空。不执着外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。不执着真如。不执着法界法性不虚妄性不变异性平等性离生性法定法住实际虚空界不思议界。不执着四念住。不执着四正断四神足五根五力七等觉支八圣道支。不执着苦圣谛。不执着集灭道圣谛。不执着四静虑。不执着四无量四无色定。不执着八解脱。不执着八胜处九次第定十遍处。不执着一切三摩地门。不执着一切陀罗尼门。不执着空解脱门。不执着无相无愿解脱门。不执着五眼。不执着六神通。不执着佛十力。不执着四无所畏四无碍解十八佛不共法。不执着大慈。不执着大悲大喜大舍。</p>
</font>
<p>　</p>				                
						<div id="pages" class="text-c"></div></div><hr><center><div class='sss'>普皆回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
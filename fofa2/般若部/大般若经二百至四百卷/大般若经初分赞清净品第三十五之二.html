<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<font COLOR="#000000">
<p>大般若波罗蜜多经卷第二百八十六</p>
<p>　　　　三藏法师玄奘奉　诏译</p>
<p>　　初分赞清净品第三十五之二</p>
<p>舍利子。布施波罗蜜多毕竟净故。说是清净无生无显。净戒安忍精进静虑般若波罗蜜多毕竟净故。说是清净无生无显。舍利子。内空毕竟净故。说是清净无生无显。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空毕竟净故。说是清净无生无显。舍利子。真如毕竟净故。说是清净无生无显。法界法性不虚妄性不变异性平等性离生性法定法住实际虚空界不思议界毕竟净故。说是清净无生无显。舍利子。苦圣谛毕竟净故。说是清净无生无显。集灭道圣谛毕竟净故。说是清净无生无显。舍利子。四静虑毕竟净故。说是清净无生无显。四无量四无色定毕竟净故。说是清净无生无显。舍利子。八解脱毕竟净故。说是清净无生无显。八胜处九次第定十遍处毕竟净故。说是清净无生无显。舍利子。四念住毕竟净故。说是清净无生无显。四正断四神足五根五力七等觉支八圣道支毕竟净故。说是清净无生无显。舍利子。空解脱门毕竟净故。说是清净无生无显。无相无愿解脱门毕竟净故。说是清净无生无显。舍利子。菩萨十地毕竟净故。说是清净无生无显</p>
<p>舍利子。五眼毕竟净故。说是清净无生无显。六神通毕竟净故。说是清净无生无显。舍利子。佛十力毕竟净故。说是清净无生无显。四无所畏四无碍解大慈大悲大喜大舍十八佛不共法毕竟净故。说是清净无生无显。舍利子。无忘失法毕竟净故。说是清净无生无显。恒住舍性毕竟净故。说是清净无生无显。舍利子。一切智毕竟净故。说是清净无生无显。道相智一切相智毕竟净故。说是清净无生无显。舍利子。一切陀罗尼门毕竟净故。说是清净无生无显。一切三摩地门毕竟净故。说是清净无生无显</p>
<p>舍利子。预流果毕竟净故。说是清净无生无显。一来不还阿罗汉果毕竟净故。说是清净无生无显。舍利子。独觉菩提毕竟净故。说是清净无生无显。舍利子。一切菩萨摩诃萨行毕竟净故。说是清净无生无显。舍利子。诸佛无上正等菩提毕竟净故。说是清净无生无显</p>
<p>时舍利子复白佛言。世尊。如是清净不生欲界。佛言。如是毕竟净故。舍利子言。云何如是清净不生欲界。佛言。欲界自性不可得故。如是清净不生欲界。舍利子言。如是清净不生色界。佛言。如是毕竟净故。舍利子言。云何如是清净不生色界。佛言。色界自性不可得故。如是清净不生色界。舍利子言。如是清净不生无色界。佛言。如是毕竟净故。舍利子言。云何如是清净不生无色界。佛言。无色界自性不可得故。如是清净不生无色界。时舍利子复白佛言。世尊。如是清净本性无知。佛言。如是毕竟净故。舍利子言。云何如是清净本性无知。佛言。以一切法本性钝故。如是清净本性无知。舍利子言。色性无知即是清净。佛言。如是毕竟净故。舍利子言。云何色性无知即是清净。佛言。自相空故。色性无知即是清净。舍利子言。受想行识性无知即是清净。佛言。如是毕竟净故。舍利子言。云何受想行识性无知即是清净。佛言。自相空故。受想行识性无知即是清净。舍利子言。眼处性无知即是清净。佛言。如是毕竟净故。舍利子言。云何眼处性无知即是清净。佛言。自相空故。眼处性无知即是清净。舍利子言。耳鼻舌身意处性无知即是清净。佛言。如是毕竟净故。舍利子言。云何耳鼻舌身意处性无知即是清净。佛言。自相空故。耳鼻舌身意处性无知即是清净。舍利子言。色处性无知即是清净。佛言。如是毕竟净故。舍利子言。云何色处性无知即是清净。佛言。自相空故。色处性无知即是清净。舍利子言。声香味触法处性无知即是清净。佛言。如是毕竟净故。舍利子言。云何声香味触法处性无知即是清净。佛言。自相空故。声香味触法处性无知即是清净。舍利子言。眼界性无知即是清净。佛言。如是毕竟净故。舍利子言。云何眼界性无知即是清净。佛言。自相空故。眼界性无知即是清净。舍利子言。色界眼识界及眼触眼触为缘所生诸受性无知即是清净。佛言。如是毕竟净故。舍利子言。云何色界乃至眼触为缘所生诸受性无知即是清净。佛言。自相空故。色界乃至眼触为缘所生诸受性无知即是清净。舍利子言。耳界性无知即是清净。佛言。如是毕竟净故。舍利子言。云何耳界性无知即是清净。佛言。自相空故。耳界性无知即是清净。舍利子言。声界耳识界及耳触耳触为缘所生诸受性无知即是清净。佛言。如是毕竟净故。舍利子言。云何声界乃至耳触为缘所生诸受性无知即是清净。佛言。自相空故。声界乃至耳触为缘所生诸受性无知即是清净。舍利子言。鼻界性无知即是清净。佛言。如是毕竟净故。舍利子言。云何鼻界性无知即是清净。佛言。自相空故。鼻界性无知即是清净。舍利子言。香界鼻识界及鼻触鼻触为缘所生诸受性无知即是清净。佛言。如是毕竟净故。舍利子言。云何香界乃至鼻触为缘所生诸受性无知即是清净。佛言。自相空故。香界乃至鼻触为缘所生诸受性无知即是清净。舍利子言。舌界性无知即是清净。佛言。如是毕竟净故。舍利子言。云何舌界性无知即是清净。佛言。自相空故。舌界性无知即是清净。舍利子言。味界舌识界及舌触舌触为缘所生诸受性无知即是清净。佛言。如是毕竟净故。舍利子言。云何味界乃至舌触为缘所生诸受性无知即是清净。佛言。自相空故。味界乃至舌触为缘所生诸受性无知即是清净。舍利子言。身界性无知即是清净。佛言。如是毕竟净故。舍利子言。云何身界性无知即是清净。佛言。自相空故。身界性无知即是清净。舍利子言。触界身识界及身触身触为缘所生诸受性无知即是清净。佛言。如是毕竟净故。舍利子言。云何触界乃至身触为缘所生诸受性无知即是清净。佛言。自相空故。触界乃至身触为缘所生诸受性无知即是清净。舍利子言。意界性无知即是清净。佛言。如是毕竟净故。舍利子言。云何意界性无知即是清净。佛言。自相空故。意界性无知即是清净。舍利子言。法界意识界及意触意触为缘所生诸受性无知即是清净。佛言。如是毕竟净故。舍利子言。云何法界乃至意触为缘所生诸受性无知即是清净。佛言。自相空故。法界乃至意触为缘所生诸受性无知即是清净。舍利子言。地界性无知即是清净。佛言。如是毕竟净故。舍利子言。云何地界性无知即是清净。佛言。自相空故。地界性无知即是清净。舍利子言。水火风空识界性无知即是清净。佛言。如是毕竟净故。舍利子言。云何水火风空识界性无知即是清净。佛言。自相空故。水火风空识界性无知即是清净。舍利子言。无明性无知即是清净。佛言。如是毕竟净故。舍利子言。云何无明性无知即是清净。佛言。自相空故。无明性无知即是清净。舍利子言。行识名色六处触受爱取有生老死愁叹苦忧恼性无知即是清净。佛言。如是毕竟净故。舍利子言。云何行乃至老死愁叹苦忧恼性无知即是清净。佛言。自相空故。行乃至老死愁叹苦忧恼性无知即是清净</p>
<p>舍利子言。布施波罗蜜多性无知即是清净。佛言。如是毕竟净故。舍利子言。云何布施波罗蜜多性无知即是清净。佛言。自相空故。布施波罗蜜多性无知即是清净。舍利子言。净戒安忍精进静虑般若波罗蜜多性无知即是清净。佛言。如是毕竟净故。舍利子言。云何净戒乃至般若波罗蜜多性无知即是清净。佛言。自相空故。净戒乃至般若波罗蜜多性无知即是清净。舍利子言。内空性无知即是清净。佛言。如是毕竟净故。舍利子言。云何内空性无知即是清净。佛言。自相空故。内空性无知即是清净。舍利子言。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空性无知即是清净。佛言。如是毕竟净故。舍利子言。云何外空乃至无性自性空性无知即是清净。佛言。自相空故。外空乃至无性自性空性无知即是清净。舍利子言。真如性无知即是清净。佛言。如是毕竟净故。舍利子言。云何真如性无知即是清净。佛言。自相空故。真如性无知即是清净。舍利子言。法界法性不虚妄性不变异性平等性离生性法定法住实际虚空界不思议界性无知即是清净。佛言。如是毕竟净故。舍利子言。云何法界乃至不思议界性无知即是清净。佛言。自相空故。法界乃至不思议界性无知即是清净。舍利子言。苦圣谛性无知即是清净。佛言。如是毕竟净故。舍利子言。云何苦圣谛性无知即是清净。佛言。自相空故。苦圣谛性无知即是清净。舍利子言。集灭道圣谛性无知即是清净。佛言。如是毕竟净故。舍利子言。云何集灭道圣谛性无知即是清净。佛言。自相空故。集灭道圣谛性无知即是清净。舍利子言。四静虑性无知即是清净。佛言。如是毕竟净故。舍利子言。云何四静虑性无知即是清净。佛言。自相空故。四静虑性无知即是清净。舍利子言。四无量四无色定性无知即是清净。佛言。如是毕竟净故。舍利子言。云何四无量四无色定性无知即是清净。佛言。自相空故。四无量四无色定性无知即是清净。舍利子言。八解脱性无知即是清净。佛言。如是毕竟净故。舍利子言。云何八解脱性无知即是清净。佛言。自相空故。八解脱性无知即是清净。舍利子言。八胜处九次第定十遍处性无知即是清净。佛言。如是毕竟净故。舍利子言。云何八胜处九次第定十遍处性无知即是清净。佛言。自相空故。八胜处九次第定十遍处性无知即是清净。舍利子言。四念住性无知即是清净。佛言。如是毕竟净故。舍利子言。云何四念住性无知即是清净。佛言。自相空故。四念住性无知即是清净。舍利子言。四正断四神足五根五力七等觉支八圣道支性无知即是清净。佛言。如是毕竟净故。舍利子言。云何四正断乃至八圣道支性无知即是清净。佛言。自相空故。四正断乃至八圣道支性无知即是清净。舍利子言。空解脱门性无知即是清净。佛言。如是毕竟净故。舍利子言。云何空解脱门性无知即是清净。佛言。自相空故。空解脱门性无知即是清净。舍利子言。无相无愿解脱门性无知即是清净。佛言。如是毕竟净故。舍利子言。云何无相无愿解脱门性无知即是清净。佛言。自相空故。无相无愿解脱门性无知即是清净。舍利子言。菩萨十地性无知即是清净。佛言。如是毕竟净故。舍利子言。云何菩萨十地性无知即是清净。佛言。自相空故。菩萨十地性无知即是清净舍利子言。五眼性无知即是清净。佛言。如是毕竟净故。舍利子言。云何五眼性无知即是清净。佛言。自相空故。五眼性无知即是清净。舍利子言。六神通性无知即是清净。佛言。如是毕竟净故。舍利子言。云何六神通性无知即是清净。佛言。自相空故。六神通性无知即是清净。舍利子言。佛十力性无知即是清净。佛言。如是毕竟净故。舍利子言。云何佛十力性无知即是清净。佛言。自相空故。佛十力性无知即是清净。舍利子言。四无所畏四无碍解大慈大悲大喜大舍十八佛不共法性无知即是清净。佛言。如是毕竟净故。舍利子言。云何四无所畏乃至十八佛不共法性无知即是清净。佛言。自相空故。四无所畏乃至十八佛不共法性无知即是清净。舍利子言。无忘失法性无知即是清净。佛言。如是毕竟净故。舍利子言。云何无忘失法性无知即是清净。佛言。自相空故。无忘失法性无知即是清净。舍利子言。恒住舍性性无知即是清净。佛言。如是毕竟净故。舍利子言。云何恒住舍性性无知即是清净。佛言。自相空故。恒住舍性性无知即是清净。舍利子言。一切智性无知即是清净。佛言。如是毕竟净故。舍利子言。云何一切智性无知即是清净。佛言。自相空故。一切智性无知即是清净。舍利子言。道相智一切相智性无知即是清净。佛言。如是毕竟净故。舍利子言。云何道相智一切相智性无知即是清净。佛言。自相空故。道相智一切相智性无知即是清净。舍利子言。一切陀罗尼门性无知即是清净。佛言。如是毕竟净故。舍利子言。云何一切陀罗尼门性无知即是清净。佛言。自相空故。一切陀罗尼门性无知即是清净。舍利子言。一切三摩地门性无知即是清净。佛言。如是毕竟净故。舍利子言。云何一切三摩地门性无知即是清净。佛言。自相空故。一切三摩地门性无知即是清净</p>
<p>舍利子言。预流果性无知即是清净。佛言。如是毕竟净故。舍利子言。云何预流果性无知即是清净。佛言。自相空故。预流果性无知即是清净。舍利子言。一来不还阿罗汉果性无知即是清净。佛言。如是毕竟净故。舍利子言。云何一来不还阿罗汉果性无知即是清净。佛言。自相空故。一来不还阿罗汉果性无知即是清净。舍利子言。独觉菩提性无知即是清净。佛言。如是毕竟净故。舍利子言。云何独觉菩提性无知即是清净。佛言。自相空故。独觉菩提性无知即是清净。舍利子言。一切菩萨摩诃萨行性无知即是清净。佛言。如是毕竟净故。舍利子言。云何一切菩萨摩诃萨行性无知即是清净。佛言。自相空故。一切菩萨摩诃萨行性无知即是清净。舍利子言。诸佛无上正等菩提性无知即是清净。佛言。如是毕竟净故。舍利子言。云何诸佛无上正等菩提性无知即是清净。佛言。自相空故。诸佛无上正等菩提性无知即是清净</p>
<p>时舍利子复白佛言。世尊。般若波罗蜜多于一切智智无益无损。佛言。如是毕竟净故。舍利子言。云何般若波罗蜜多于一切智智无益无损。佛言。舍利子。法界常住故。般若波罗蜜多于一切智智无益无损。时舍利子复白佛言。世尊。清净般若波罗蜜多于一切法无所执受。佛言。如是毕竟净故。舍利子言。云何清净般若波罗蜜多于一切法无所执受。佛言。舍利子。法界不动故。清净般若波罗蜜多于一切法无所执受</p>
<p>尔时具寿善现白佛言。世尊。我清净故色清净。佛言。如是毕竟净故。世尊。何缘而说我清净故色清净是毕竟净。善现。我无所有故色无所有是毕竟净。世尊。我清净故受想行识清净。佛言。如是毕竟净故。世尊。何缘而说我清净故受想行识清净是毕竟净。善现。我无所有故受想行识无所有是毕竟净。世尊。我清净故眼处清净。佛言。如是毕竟净故。世尊。何缘而说我清净故眼处清净是毕竟净。善现。我无所有故眼处无所有是毕竟净。世尊。我清净故耳鼻舌身意处清净。佛言。如是毕竟净故。世尊。何缘而说我清净故耳鼻舌身意处清净是毕竟净。善现。我无所有故耳鼻舌身意处无所有是毕竟净。世尊。我清净故色处清净。佛言。如是毕竟净故。世尊。何缘而说我清净故色处清净是毕竟净。善现。我无所有故色处无所有是毕竟净。世尊。我清净故声香味触法处清净。佛言。如是毕竟净故。世尊。何缘而说我清净故声香味触法处清净是毕竟净。善现。我无所有故声香味触法处无所有是毕竟净。世尊。我清净故眼界清净。佛言。如是毕竟净故。世尊。何缘而说我清净故眼界清净是毕竟净。善现。我无所有故眼界无所有是毕竟净。世尊。我清净故色界眼识界及眼触眼触为缘所生诸受清净。佛言。如是毕竟净故。世尊。何缘而说我清净故色界乃至眼触为缘所生诸受清净是毕竟净。善现。我无所有故色界乃至眼触为缘所生诸受无所有是毕竟净。世尊。我清净故耳界清净。佛言。如是毕竟净故。世尊。何缘而说我清净故耳界清净是毕竟净。善现。我无所有故耳界无所有是毕竟净。世尊。我清净故声界耳识界及耳触耳触为缘所生诸受清净。佛言。如是毕竟净故。世尊。何缘而说我清净故声界乃至耳触为缘所生诸受清净是毕竟净。善现。我无所有故声界乃至耳触为缘所生诸受无所有是毕竟净。世尊。我清净故鼻界清净。佛言。如是毕竟净故。世尊。何缘而说我清净故鼻界清净是毕竟净。善现。我无所有故鼻界无所有是毕竟净。世尊。我清净故香界鼻识界及鼻触鼻触为缘所生诸受清净。佛言。如是毕竟净故。世尊。何缘而说我清净故香界乃至鼻触为缘所生诸受清净是毕竟净。善现。我无所有故香界乃至鼻触为缘所生诸受无所有是毕竟净。世尊。我清净故舌界清净。佛言。如是毕竟净故。世尊。何缘而说我清净故舌界清净是毕竟净。善现。我无所有故舌界无所有是毕竟净。世尊。我清净故味界舌识界及舌触舌触为缘所生诸受清净。佛言。如是毕竟净故。世尊。何缘而说我清净故味界乃至舌触为缘所生诸受清净是毕竟净。善现。我无所有故味界乃至舌触为缘所生诸受无所有是毕竟净。世尊。我清净故身界清净。佛言。如是毕竟净故。世尊。何缘而说。我清净故身界清净是毕竟净。善现。我无所有故身界无所有是毕竟净。世尊。我清净故。触界身识界及身触身触为缘所生诸受清净。佛言。如是毕竟净故。世尊。何缘而说我清净故触界乃至身触为缘所生诸受清净是毕竟净。善现。我无所有故触界乃至身触为缘所生诸受无所有是毕竟净。世尊。我清净故意界清净。佛言。如是毕竟净故。世尊。何缘而说我清净故意界清净是毕竟净。善现。我无所有故意界无所有是毕竟净。世尊。我清净故法界意识界及意触意触为缘所生诸受清净。佛言。如是毕竟净故。世尊。何缘而说我清净故法界乃至意触为缘所生诸受清净是毕竟净。善现。我无所有故法界乃至意触为缘所生诸受无所有是毕竟净。世尊。我清净故地界清净。佛言。如是毕竟净故。世尊。何缘而说我清净故地界清净是毕竟净。善现。我无所有故地界无所有是毕竟净。世尊。我清净故水火风空识界清净。佛言。如是毕竟净故。世尊。何缘而说我清净故水火风空识界清净是毕竟净。善现。我无所有故水火风空识界无所有是毕竟净。世尊。我清净故无明清净。佛言。如是毕竟净故。世尊。何缘而说我清净故无明清净是毕竟净。善现。我无所有故无明无所有是毕竟净。世尊。我清净故行识名色六处触受爱取有生老死愁叹苦忧恼清净。佛言。如是毕竟净故。世尊。何缘而说我清净故行乃至老死愁叹苦忧恼清净是毕竟净。善现。我无所有故行乃至老死愁叹苦忧恼无所有是毕竟净</p>
<p>世尊。我清净故布施波罗蜜多清净。佛言。如是毕竟净故。世尊。何缘而说我清净故布施波罗蜜多清净是毕竟净。善现。我无所有故布施波罗蜜多无所有是毕竟净。世尊。我清净故净戒安忍精进静虑般若波罗蜜多清净。佛言。如是毕竟净故。世尊。何缘而说我清净故净戒乃至般若波罗蜜多清净是毕竟净。善现。我无所有故净戒乃至般若波罗蜜多无所有是毕竟净。世尊。我清净故内空清净。佛言。如是毕竟净故。世尊。何缘而说我清净故内空清净是毕竟净。善现。我无所有故内空无所有是毕竟净。世尊。我清净故外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空清净。佛言。如是毕竟净故。世尊。何缘而说我清净故外空乃至无性自性空清净是毕竟净。善现。我无所有故外空乃至无性自性空无所有是毕竟净。世尊。我清净故真如清净。佛言。如是毕竟净故。世尊。何缘而说我清净故真如清净是毕竟净。善现。我无所有故真如无所有是毕竟净。世尊。我清净故法界法性不虚妄性不变异性平等性离生性法定法住实际虚空界不思议界清净。佛言。如是毕竟净故。世尊。何缘而说我清净故法界乃至不思议界清净是毕竟净。善现。我无所有故法界乃至不思议界无所有是毕竟净。世尊。我清净故苦圣谛清净。佛言。如是毕竟净故。世尊。何缘而说我清净故苦圣谛清净是毕竟净。善现。我无所有故苦圣谛无所有是毕竟净。世尊。我清净故集灭道圣谛清净。佛言。如是毕竟净故。世尊。何缘而说我清净故集灭道圣谛清净是毕竟净。善现。我无所有故集灭道圣谛无所有是毕竟净。世尊。我清净故四静虑清净。佛言。如是毕竟净故。世尊。何缘而说我清净故四静虑清净是毕竟净。善现。我无所有故四静虑无所有是毕竟净。世尊。我清净故四无量四无色定清净。佛言。如是毕竟净故。世尊。何缘而说我清净故四无量四无色定清净是毕竟净。善现。我无所有故。四无量四无色定无所有是毕竟净。世尊。我清净故八解脱清净。佛言。如是毕竟净故。世尊。何缘而说我清净故八解脱清净是毕竟净。善现。我无所有故八解脱无所有是毕竟净。世尊。我清净故八胜处九次第定十遍处清净。佛言。如是毕竟净故。世尊。何缘而说我清净故八胜处九次第定十遍处清净是毕竟净。善现。我无所有故八胜处九次第定十遍处无所有是毕竟净。世尊。我清净故四念住清净。佛言。如是毕竟净故。世尊。何缘而说我清净故四念住清净是毕竟净。善现。我无所有故四念住无所有是毕竟净。世尊。我清净故四正断四神足五根五力七等觉支八圣道支清净。佛言。如是毕竟净故。世尊。何缘而说我清净故四正断乃至八圣道支清净是毕竟净。善现。我无所有故四正断乃至八圣道支无所有是毕竟净。世尊。我清净故空解脱门清净。佛言。如是毕竟净故。世尊。何缘而说我清净故空解脱门清净是毕竟净。善现。我无所有故空解脱门无所有是毕竟净。世尊。我清净故无相无愿解脱门清净。佛言。如是毕竟净故。世尊。何缘而说我清净故无相无愿解脱门清净是毕竟净。善现。我无所有故无相无愿解脱门无所有是毕竟净。世尊。我清净故菩萨十地清净。佛言。如是毕竟净故。世尊。何缘而说我清净故菩萨十地清净是毕竟净。善现。我无所有故菩萨十地无所有是毕竟净。</p>
</font>
<p>　</p>				                
						<div id="pages" class="text-c"></div></div><hr><center><div class='sss'>普皆回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
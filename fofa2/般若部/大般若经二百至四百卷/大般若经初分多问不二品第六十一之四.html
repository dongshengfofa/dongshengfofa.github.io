<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<font COLOR="#000000">
<p>大般若波罗蜜多经卷第三百五十四</p>
<p>　　　　三藏法师玄奘奉　诏译</p>
<p>　　初分多问不二品第六十一之四</p>
<p>复次善现。若菩萨摩诃萨作如是念。甚深般若波罗蜜多遍能摄受布施净戒安忍精进静虑般若波罗蜜多。亦遍摄受内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。亦遍摄受真如法界法性不虚妄性不变异性平等性离生性法定法住实际虚空界不思议界。亦遍摄受苦圣谛集灭道圣谛。亦遍摄受四静虑四无量四无色定。亦遍摄受八解脱八胜处九次第定十遍处。亦遍摄受四念住四正断四神足五根五力七等觉支八圣道支。亦遍摄受空解脱门无相无愿解脱门。亦遍摄受五眼六神通。亦遍摄受佛十力四无所畏四无碍解大慈大悲大喜大舍十八佛不共法。亦遍摄受无忘失法恒住舍性。亦遍摄受一切智道相智一切相智。亦遍摄受一切陀罗尼门一切三摩地门。亦遍摄受一切菩萨摩诃萨行。亦遍摄受诸佛无上正等菩提。善现。是菩萨摩诃萨若作是念。则退失般若波罗蜜多。若退失般若波罗蜜多。则不能摄受布施净戒安忍精进静虑般若波罗蜜多。亦不能摄受内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。亦不能摄受真如法界法性不虚妄性不变异性平等性离生性法定法住实际虚空界不思议界。亦不能摄受苦圣谛集灭道圣谛。亦不能摄受四静虑四无量四无色定。亦不能摄受八解脱八胜处九次第定十遍处。亦不能摄受四念住四正断四神足五根五力七等觉支八圣道支。亦不能摄受空解脱门无相无愿解脱门。亦不能摄受五眼六神通。亦不能摄受佛十力四无所畏四无碍解大慈大悲大喜大舍十八佛不共法。亦不能摄受无忘失法恒住舍性。亦不能摄受一切智道相智一切相智。亦不能摄受一切陀罗尼门一切三摩地门。亦不能摄受一切菩萨摩诃萨行。亦不能摄受诸佛无上正等菩提。何以故。善现。非离般若波罗蜜多能遍摄受殊胜善法及证无上正等菩提</p>
<p>复次善现。若菩萨摩诃萨作如是念。安住般若波罗蜜多。便于无上正等菩提定得受记。善现。是菩萨摩诃萨若作是念。则为退失甚深般若波罗蜜多。若退失般若波罗蜜多。则于无上正等菩提不得受记。何以故。善现。非离般若波罗蜜多可于无上正等菩提而得受记</p>
<p>复次善现。若菩萨摩诃萨作如是念。安住般若波罗蜜多。则遍引发布施净戒安忍精进静虑般若波罗蜜多。亦遍安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。亦遍安住真如法界法性不虚妄性不变异性平等性离生性法定法住实际虚空界不思议界。亦遍安住苦圣谛集灭道圣谛。亦遍引发四静虑四无量四无色定。亦遍引发八解脱八胜处九次第定十遍处。亦遍引发四念住四正断四神足五根五力七等觉支八圣道支。亦遍引发空解脱门无相无愿解脱门。亦遍引发五眼六神通。亦遍引发佛十力四无所畏四无碍解十八佛不共法。亦遍引发无忘失法恒住舍性。亦遍引发一切陀罗尼门一切三摩地门。亦遍引发一切智道相智一切相智。亦遍引发大慈大悲大喜大舍。善现。是菩萨摩诃萨若作是念。则退失般若波罗蜜多。若退失般若波罗蜜多。则不能引发布施净戒安忍精进静虑般若波罗蜜多。亦不能安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。亦不能安住真如法界法性不虚妄性不变异性平等性离生性法定法住实际虚空界不思议界。亦不能安住苦圣谛集灭道圣谛。亦不能引发四静虑四无量四无色定。亦不能引发八解脱八胜处九次第定十遍处。亦不能引发四念住四正断四神足五根五力七等觉支八圣道支。亦不能引发空解脱门无相无愿解脱门。亦不能引发五眼六神通。亦不能引发佛十力四无所畏四无碍解十八佛不共法。亦不能引发无忘失法恒住舍性。亦不能引发一切陀罗尼门一切三摩地门。亦不能引发一切智道相智一切相智。亦不能引发大慈大悲大喜大舍。何以故。善现。非离般若波罗蜜多而能引发安住善法。复次善现。若菩萨摩诃萨作如是念。佛知诸法无摄受相。自证无上正等菩提。得菩提已为诸有情。宣说开示诸法实相。善现。是菩萨摩诃萨若作是念。则为退失甚深般若波罗蜜多。何以故。善现。如来于法无知无觉无说无示。所以者何。诸法实性不可知觉。不可施设。云何得有知觉说示一切法者。若言实有知觉说示一切法者。无有是处</p>
<p>尔时具寿善现白佛言。世尊。云何菩萨摩诃萨修行般若波罗蜜多。远离如是种种过失。佛言。善现。若菩萨摩诃萨修行般若波罗蜜多。作如是念。诸法无所有不可取。若法无所有不可取。则无有能现等觉者。亦无有能宣说开示。若如是行是行般若波罗蜜多离诸过失。若菩萨摩诃萨着无所有不可取法。则离般若波罗蜜多。何以故。善现。甚深般若波罗蜜多。于一切法无所执着无所摄受。若于诸法有所执著有所摄受。则离般若波罗蜜多</p>
<p>时具寿善现白佛言。世尊。般若波罗蜜多于般若波罗蜜多。为远离为不远离。静虑精进安忍净戒布施波罗蜜多于静虑乃至布施波罗蜜多。为远离为不远离。世尊。内空于内空。为远离为不远离。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空于外空乃至无性自性空。为远离为不远离。世尊。真如于真如。为远离为不远离。法界法性不虚妄性不变异性平等性离生性法定法住实际虚空界不思议界。于法界乃至不思议界。为远离为不远离。世尊。苦圣谛于苦圣谛。为远离为不远离。集灭道圣谛于集灭道圣谛。为远离为不远离。世尊。四静虑于四静虑。为远离为不远离。四无量四无色定于四无量四无色定。为远离为不远离。世尊。八解脱于八解脱。为远离为不远离。八胜处九次第定十遍处于八胜处九次第定十遍处。为远离为不远离。世尊。四念住于四念住。为远离为不远离。四正断四神足五根五力七等觉支八圣道支。于四正断乃至八圣道支。为远离为不远离。世尊。空解脱门于空解脱门。为远离为不远离。无相无愿解脱门于无相无愿解脱门。为远离为不远离。世尊。五眼于五眼。为远离为不远离。六神通于六神通。为远离为不远离。世尊。佛十力于佛十力。为远离为不远离。四无所畏四无碍解大慈大悲大喜大舍十八佛不共法。于四无所畏乃至十八佛不共法。为远离为不远离。世尊。无忘失法于无忘失法。为远离为不远离。恒住舍性于恒住舍性。为远离为不远离。世尊。一切陀罗尼门于一切陀罗尼门。为远离为不远离。一切三摩地门于一切三摩地门。为远离为不远离。世尊。一切智于一切智。为远离为不远离。道相智一切相智于道相智一切相智。为远离为不远离</p>
<p>世尊。若般若波罗蜜多于般若波罗蜜多。设远离设不远离。云何菩萨摩诃萨能无执着引发般若波罗蜜多。世尊。若静虑精进安忍净戒布施波罗蜜多。于静虑乃至布施波罗蜜多。设远离设不远离。云何菩萨摩诃萨能无执着引发静虑乃至布施波罗蜜多。世尊。若内空于内空。设远离设不远离。云何菩萨摩诃萨能无执着安住内空。世尊。若外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。于外空乃至无性自性空。设远离设不远离。云何菩萨摩诃萨能无执着。安住外空乃至无性自性空。世尊。若真如于真如。设远离设不远离。云何菩萨摩诃萨能无执着安住真如。世尊。若法界法性不虚妄性不变异性平等性离生性法定法住实际虚空界不思议界。于法界乃至不思议界。设远离设不远离。云何菩萨摩诃萨能无执着安住法界乃至不思议界。世尊。若苦圣谛于苦圣谛。设远离设不远离。云何菩萨摩诃萨能无执着安住苦圣谛。世尊。若集灭道圣谛于集灭道圣谛。设远离设不远离。云何菩萨摩诃萨能无执着安住集灭道圣谛。世尊。若四静虑于四静虑。设远离设不远离。云何菩萨摩诃萨能无执着引发四静虑。世尊。若四无量四无色定。于四无量四无色定。设远离设不远离。云何菩萨摩诃萨能无执着引发四无量四无色定。世尊。若八解脱于八解脱。设远离设不远离。云何菩萨摩诃萨能无执着引发八解脱。世尊。若八胜处九次第定十遍处。于八胜处九次第定十遍处。设远离设不远离。云何菩萨摩诃萨能无执着引发八胜处九次第定十遍处。世尊。若四念住于四念住。设远离设不远离。云何菩萨摩诃萨能无执着引发四念住。世尊。若四正断四神足五根五力七等觉支八圣道支。于四正断乃至八圣道支。设远离设不远离。云何菩萨摩诃萨能无执着。引发四正断乃至八圣道支。世尊。若空解脱门于空解脱门。设远离设不远离。云何菩萨摩诃萨能无执着引发空解脱门。世尊。若无相无愿解脱门于无相无愿解脱门。设远离设不远离。云何菩萨摩诃萨能无执着引发无相无愿解脱门。世尊。若五眼于五眼。设远离设不远离。云何菩萨摩诃萨能无执着引发五眼。世尊。若六神通于六神通。设远离设不远离。云何菩萨摩诃萨能无执着引发六神通。世尊。若佛十力于佛十力。设远离设不远离。云何菩萨摩诃萨能无执着引发佛十力。世尊。若四无所畏四无碍解大慈大悲大喜大舍十八佛不共法。于四无所畏乃至十八佛不共法。设远离设不远离。云何菩萨摩诃萨能无执着引发四无所畏乃至十八佛不共法。世尊。若无忘失法于无忘失法。设远离设不远离。云何菩萨摩诃萨能无执着引发无忘失法。世尊。若恒住舍性于恒住舍性。设远离设不远离。云何菩萨摩诃萨能无执着引发恒住舍性。世尊。若一切陀罗尼门于一切陀罗尼门。设远离设不远离。云何菩萨摩诃萨能无执着引发一切陀罗尼门。世尊。若一切三摩地门于一切三摩地门。设远离设不远离。云何菩萨摩诃萨能无执着引发一切三摩地门。世尊。若一切智于一切智。设远离设不远离。云何菩萨摩诃萨能无执着引发一切智。世尊。若道相智一切相智于道相智一切相智。设远离设不远离。云何菩萨摩诃萨能无执着引发道相智一切相智</p>
<p>佛言。善现。般若波罗蜜多于般若波罗蜜多。非远离非不远离。是故菩萨摩诃萨能无执着引发般若波罗蜜多。善现。静虑精进安忍净戒布施波罗蜜多。于静虑乃至布施波罗蜜多。非远离非不远离。是故菩萨摩诃萨能无执着引发静虑乃至布施波罗蜜多。善现。内空于内空。非远离非不远离。是故菩萨摩诃萨能无执着安住内空。善现。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。于外空乃至无性自性空。非远离非不远离。是故菩萨摩诃萨能无执着安住外空乃至无性自性空。善现。真如于真如。非远离非不远离。是故菩萨摩诃萨能无执着安住真如。善现。法界法性不虚妄性不变异性平等性离生性法定法住实际虚空界不思议界。于法界乃至不思议界。非远离非不远离。是故菩萨摩诃萨能无执着安住法界乃至不思议界。善现。苦圣谛于苦圣谛。非远离非不远离。是故菩萨摩诃萨能无执着安住苦圣谛。善现。集灭道圣谛于集灭道圣谛。非远离非不远离。是故菩萨摩诃萨能无执着安住集灭道圣谛。善现。四静虑于四静虑。非远离非不远离。是故菩萨摩诃萨能无执着引发四静虑。善现。四无量四无色定于四无量四无色定。非远离非不远离。是故菩萨摩诃萨能无执着引发四无量四无色定。善现。八解脱于八解脱。非远离非不远离。是故菩萨摩诃萨能无执着引发八解脱。善现。八胜处九次第定十遍处。于八胜处九次第定十遍处。非远离非不远离。是故菩萨摩诃萨能无执着引发八胜处九次第定十遍处。善现。四念住于四念住。非远离非不远离。是故菩萨摩诃萨能无执着引发四念住。善现。四正断四神足五根五力七等觉支八圣道支。于四正断乃至八圣道支。非远离非不远离。是故菩萨摩诃萨能无执着引发四正断乃至八圣道支。善现。空解脱门于空解脱门。非远离非不远离。是故菩萨摩诃萨能无执着引发空解脱门。善现。无相无愿解脱门于无相无愿解脱门。非远离非不远离。是故菩萨摩诃萨能无执着引发无相无愿解脱门。善现。五眼于五眼。非远离非不远离。是故菩萨摩诃萨能无执着引发五眼。善现。六神通于六神通。非远离非不远离。是故菩萨摩诃萨能无执着引发六神通。善现。佛十力于佛十力。非远离非不远离。是故菩萨摩诃萨能无执着引发佛十力。善现。四无所畏四无碍解大慈大悲大喜大舍十八佛不共法。于四无所畏乃至十八佛不共法。非远离非不远离。是故菩萨摩诃萨能无执着引发四无所畏乃至十八佛不共法。善现。无忘失法于无忘失法。非远离非不远离。是故菩萨摩诃萨能无执着引发无忘失法。善现。恒住舍性于恒住舍性。非远离非不远离。是故菩萨摩诃萨能无执着引发恒住舍性。善现。一切陀罗尼门于一切陀罗尼门。非远离非不远离。是故菩萨摩诃萨能无执着引发一切陀罗尼门。善现。一切三摩地门于一切三摩地门。非远离非不远离。是故菩萨摩诃萨能无执着引发一切三摩地门。善现。一切智于一切智。非远离非不远离。是故菩萨摩诃萨能无执着引发一切智。善现。道相智一切相智于道相智一切相智。非远离非不远离。是故菩萨摩诃萨能无执着引发道相智一切相智。何以故。善现。非即自性非离自性。而能安住引发自性</p>
<p>复次善现。菩萨摩诃萨行深般若波罗蜜多时。不执着色。谓此是色。此色属彼。亦不执着受想行识。谓此是受想行识。此受想行识属彼。善现。菩萨摩诃萨行深般若波罗蜜多时。不执着眼处。谓此是眼处。此眼处属彼。亦不执着耳鼻舌身意处。谓此是耳鼻舌身意处。此耳鼻舌身意处属彼。善现。菩萨摩诃萨行深般若波罗蜜多时。不执着色处。谓此是色处。此色处属彼。亦不执着声香味触法处。谓此是声香味触法处。此声香味触法处属彼。善现。菩萨摩诃萨行深般若波罗蜜多时。不执着眼界。谓此是眼界。此眼界属彼。亦不执着耳鼻舌身意界。谓此是耳鼻舌身意界。此耳鼻舌身意界属彼。善现。菩萨摩诃萨行深般若波罗蜜多时。不执着色界。谓此是色界。此色界属彼。亦不执着声香味触法界。谓此是声香味触法界。此声香味触法界属彼。善现。菩萨摩诃萨行深般若波罗蜜多时。不执着眼识界。谓此是眼识界。此眼识界属彼。亦不执着耳鼻舌身意识界。谓此是耳鼻舌身意识界。此耳鼻舌身意识界属彼。善现。菩萨摩诃萨行深般若波罗蜜多时。不执着眼触。谓此是眼触。此眼触属彼。亦不执着耳鼻舌身意触。谓此是耳鼻舌身意触。此耳鼻舌身意触属彼。善现。菩萨摩诃萨行深般若波罗蜜多时。不执着眼触为缘所生诸受。谓此是眼触为缘所生诸受。此眼触为缘所生诸受属彼。亦不执着耳鼻舌身意触为缘所生诸受。谓此是耳鼻舌身意触为缘所生诸受。此耳鼻舌身意触为缘所生诸受属彼。善现。菩萨摩诃萨行深般若波罗蜜多时。不执着地界。谓此是地界。此地界属彼。亦不执着水火风空识界。谓此是水火风空识界。此水火风空识界属彼。善现。菩萨摩诃萨行深般若波罗蜜多时。不执着无明。谓此是无明。此无明属彼。亦不执着行识名色六处触受爱取有生老死愁叹苦忧恼。谓此是行乃至老死愁叹苦忧恼。此行乃至老死愁叹苦忧恼属彼。善现。菩萨摩诃萨行深般若波罗蜜多时。不执着布施波罗蜜多。谓此是布施波罗蜜多。此布施波罗蜜多属彼。亦不执着净戒安忍精进静虑般若波罗蜜多。谓此是净戒乃至般若波罗蜜多。此净戒乃至般若波罗蜜多属彼。善现。菩萨摩诃萨行深般若波罗蜜多时。不执着内空。谓此是内空。此内空属彼。亦不执着外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。谓此是外空乃至无性自性空。此外空乃至无性自性空属彼。善现。菩萨摩诃萨行深般若波罗蜜多时。不执着真如。谓此是真如。此真如属彼。亦不执着法界法性不虚妄性不变异性平等性离生性法定法住实际虚空界不思议界。谓此是法界乃至不思议界。此法界乃至不思议界属彼。善现。菩萨摩诃萨行深般若波罗蜜多时。不执着苦圣谛。谓此是苦圣谛。此苦圣谛属彼。亦不执着集灭道圣谛。谓此是集灭道圣谛。此集灭道圣谛属彼。善现。菩萨摩诃萨行深般若波罗蜜多时。不执着四静虑。谓此是四静虑。此四静虑属彼。亦不执着四无量四无色定。谓此是四无量四无色定。此四无量四无色定属彼。善现。菩萨摩诃萨行深般若波罗蜜多时。不执着八解脱。谓此是八解脱。此八解脱属彼。亦不执着八胜处九次第定十遍处。谓此是八胜处九次第定十遍处。此八胜处九次第定十遍处属彼。善现。菩萨摩诃萨行深般若波罗蜜多时。不执着四念住。谓此是四念住。此四念住属彼。亦不执着四正断四神足五根五力七等觉支八圣道支。谓此是四正断乃至八圣道支。此四正断乃至八圣道支属彼。善现。菩萨摩诃萨行深般若波罗蜜多时。不执着空解脱门。谓此是空解脱门。此空解脱门属彼。亦不执着无相无愿解脱门。谓此是无相无愿解脱门。此无相无愿解脱门属彼。善现。菩萨摩诃萨行深般若波罗蜜多时。不执着五眼。谓此是五眼。此五眼属彼。亦不执着六神通。谓此是六神通。此六神通属彼。善现。菩萨摩诃萨行深般若波罗蜜多时。不执着佛十力。谓此是佛十力。此佛十力属彼。亦不执着四无所畏四无碍解大慈大悲大喜大舍十八佛不共法。谓此是四无所畏乃至十八佛不共法。此四无所畏乃至十八佛不共法属彼。善现。菩萨摩诃萨行深般若波罗蜜多时。不执着无忘失法。谓此是无忘失法。此无忘失法属彼。亦不执着恒住舍性。谓此是恒住舍性。此恒住舍性属彼。善现。菩萨摩诃萨行深般若波罗蜜多时。不执着一切智。谓此是一切智。此一切智属彼。亦不执着道相智一切相智。谓此是道相智一切相智。此道相智一切相智属彼。善现。菩萨摩诃萨行深般若波罗蜜多时。不执着一切陀罗尼门。谓此是一切陀罗尼门。此一切陀罗尼门属彼。亦不执着一切三摩地门。谓此是一切三摩地门。此一切三摩地门属彼。善现。菩萨摩诃萨行深般若波罗蜜多时。不执着预流果。谓此是预流果。此预流果属彼。亦不执着一来不还阿罗汉果。谓此是一来不还阿罗汉果。此一来不还阿罗汉果属彼。善现。菩萨摩诃萨行深般若波罗蜜多时。不执着独觉菩提。谓此是独觉菩提。此独觉菩提属彼。善现。菩萨摩诃萨行深般若波罗蜜多时。不执着一切菩萨摩诃萨行。谓此是一切菩萨摩诃萨行。此一切菩萨摩诃萨行属彼。善现。菩萨摩诃萨行深般若波罗蜜多时。不执着诸佛无上正等菩提。谓此是诸佛无上正等菩提。此诸佛无上正等菩提属彼善现。是菩萨摩诃萨于如是一切法无执着故。便能引发般若波罗蜜多。亦能引发静虑精进安忍净戒布施波罗蜜多。善现。是菩萨摩诃萨于如是一切法无执着故。便能安住内空。亦能安住外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。善现。是菩萨摩诃萨于如是一切法无执着故。便能安住真如。亦能安住法界法性不虚妄性不变异性平等性离生性法定法住实际虚空界不思议界。善现。是菩萨摩诃萨于如是一切法无执着故。便能安住苦圣谛。亦能安住集灭道圣谛。善现。是菩萨摩诃萨于如是一切法无执着故。便能引发四静虑。亦能引发四无量四无色定。善现。是菩萨摩诃萨于如是一切法无执着故。便能引发八解脱。亦能引发八胜处九次第定十遍处。善现。是菩萨摩诃萨于如是一切法无执着故。便能引发四念住。亦能引发四正断四神足五根五力七等觉支八圣道支。善现。是菩萨摩诃萨于如是一切法无执着故。便能引发空解脱门。亦能引发无相无愿解脱门。善现。是菩萨摩诃萨于如是一切法无执着故。便能引发五眼。亦能引发六神通。善现。是菩萨摩诃萨于如是一切法无执着故。便能引发佛十力。亦能引发四无所畏四无碍解大慈大悲大喜大舍十八佛不共法。善现。是菩萨摩诃萨于如是一切法无执着故。便能引发无忘失法。亦能引发恒住舍性。善现。是菩萨摩诃萨于如是一切法无执着故。便能引发一切陀罗尼门。亦能引发一切三摩地门。善现。是菩萨摩诃萨于如是一切法无执着故。便能引发一切智。亦能引发道相智一切相智。何以故。善现。若菩萨摩诃萨行深般若波罗蜜多时。于诸法中有所执着。谓此是法。此法属彼。则不能随意引发安住殊胜功德</p>
<p>复次善现。菩萨摩诃萨行深般若波罗蜜多时。不观色若常若无常。若乐若苦。若我若无我。若净若不净。若寂静若不寂静。若远离若不远离。亦不观受想行识若常若无常。若乐若苦。若我若无我。若净若不净。若寂静若不寂静。若远离。若不远离。善现。菩萨摩诃萨行深般若波罗蜜多时。不观眼处若常若无常。若乐若苦。若我若无我。若净若不净。若寂静若不寂静。若远离若不远离。亦不观耳鼻舌身意处若常若无常。若乐若苦。若我若无我。若净若不净。若寂静若不寂静。若远离若不远离。善现。菩萨摩诃萨行深般若波罗蜜多时。不观色处若常若无常。若乐若苦。若我若无我。若净若不净。若寂静若不寂静。若远离若不远离。亦不观声香味触法处若常若无常。若乐若苦。若我若无我。若净若不净。若寂静若不寂静。若远离若不远离。善现。菩萨摩诃萨行深般若波罗蜜多时。不观眼界若常若无常。若乐若苦。若我若无我。若净若不净。若寂静若不寂静。若远离若不远离。亦不观耳鼻舌身意界若常若无常。若乐若苦。若我若无我。若净若不净。若寂静若不寂静。若远离若不远离。善现。菩萨摩诃萨行深般若波罗蜜多时。不观色界若常若无常。若乐若苦。若我若无我。若净若不净。若寂静若不寂静。若远离若不远离。亦不观声香味触法界若常若无常。若乐若苦。若我若无我。若净若不净。若寂静若不寂静。若远离若不远离。善现。菩萨摩诃萨行深般若波罗蜜多时。不观眼识界若常若无常。若乐若苦。若我若无我。若净若不净。若寂静若不寂静。若远离若不远离。亦不观耳鼻舌身意识界若常若无常。若乐若苦。若我若无我。若净若不净。若寂静若不寂静。若远离若不远离。善现。菩萨摩诃萨。行深般若波罗蜜多时。不观眼触若常若无常。若乐若苦。若我若无我。若净若不净。若寂静若不寂静。若远离若不远离。亦不观耳鼻舌身意触若常若无常。若乐若苦。若我若无我。若净若不净。若寂静若不寂静。若远离若不远离。善现。菩萨摩诃萨行深般若波罗蜜多时。不观眼触为缘所生诸受若常若无常。若乐若苦。若我若无我。若净若不净。若寂静若不寂静。若远离若不远离。亦不观耳鼻舌身意触为缘所生诸受若常若无常。若乐若苦。若我若无我。若净若不净。若寂静若不寂静。若远离若不远离。善现。菩萨摩诃萨行深般若波罗蜜多时。不观地界若常若无常。若乐若苦。若我若无我。若净若不净。若寂静若不寂静。若远离若不远离。亦不观水火风空识界若常若无常若乐若苦。若我若无我。若净若不净。若寂静若不寂静。若远离若不远离。善现。菩萨摩诃萨行深般若波罗蜜多时。不观无明若常若无常。若乐若苦。若我若无我。若净若不净。若寂静若不寂静。若远离若不远离。亦不观行识名色六处触受爱取有生老死愁叹苦忧恼若常若无常。若乐若苦。若我若无我。若净若不净。若寂静若不寂静。若远离若不远离。</p>
</font>
<p>　</p>				                
						<div id="pages" class="text-c"></div></div><hr><center><div class='sss'>普皆回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
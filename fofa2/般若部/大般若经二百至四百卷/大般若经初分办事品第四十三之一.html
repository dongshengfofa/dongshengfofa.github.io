<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<font COLOR="#000000">
<p>初分办事品第四十三之一</p>
<p>尔时具寿善现白佛言。世尊。甚深般若波罗蜜多。为大事故出现世间。甚深般若波罗蜜多。为不可思议事故出现世间。甚深般若波罗蜜多。为不可称量事故出现世间。甚深般若波罗蜜多。为无数量事故出现世间。甚深般若波罗蜜多。为无等等事故出现世间。佛言。善现。如是如是。如汝所说。甚深般若波罗蜜多。为大事故出现世间。为不可思议事故出现世间。为不可称量事故出现世间。为无数量事故出现世间。为无等等事故出现世间。何以故。善现。甚深般若波罗蜜多。能成办布施净戒安忍精进静虑般若波罗蜜多故。善现。甚深般若波罗蜜多。能成办内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空故。善现。甚深般若波罗蜜多。能成办真如法界法性不虚妄性不变异性平等性离生性法定法住实际虚空界不思议界故。善现。甚深般若波罗蜜多。能成办苦圣谛集圣谛灭圣谛道圣谛故。善现。甚深般若波罗蜜多。能成办四静虑四无量四无色定故。善现。甚深般若波罗蜜多。能成办八解脱八胜处九次第定十遍处故。善现。甚深般若波罗蜜多。能成办四念住四正断四神足五根五力七等觉支八圣道支故。善现。甚深般若波罗蜜多。能成办空解脱门无相解脱门无愿解脱门故。善现。甚深般若波罗蜜多。能成办菩萨十地故。善现。甚深般若波罗蜜多。能成办五眼六神通故。善现。甚深般若波罗蜜多。能成办佛十力四无所畏四无碍解大慈大悲大喜大舍十八佛不共法故。善现。甚深般若波罗蜜多。能成办无忘失法恒住舍性故。善现。甚深般若波罗蜜多。能成办一切智道相智一切相智故。善现。甚深般若波罗蜜多。能成办一切陀罗尼门一切三摩地门故。善现。甚深般若波罗蜜多。能成办预流果一来果不还果阿罗汉果故。善现。甚深般若波罗蜜多。能成办独觉菩提故。善现。甚深般若波罗蜜多。能成办一切菩萨摩诃萨行故。善现。甚深般若波罗蜜多。能成办诸佛无上正等菩提故善现。如刹帝利灌顶大王。威德自在降伏一切。以诸国事付嘱大臣。端拱无为安隐快乐。善现。如来亦尔。为大法王以声闻法若独觉法若菩萨法若诸佛法。皆悉付嘱甚深般若波罗蜜多。由此般若波罗蜜多。皆能成办一切事业。是故善现。甚深般若波罗蜜多。为大事故出现世间。为不可思议事故出现世间。为不可称量事故出现世间。为无数量事故出现世间。为无等等事故出现世间。所以者何。善现。甚深般若波罗蜜多。不取着色故出现世间能成办事。不取着受想行识故出现世间能成办事。善现。甚深般若波罗蜜多。不取着眼处故出现世间能成办事。不取着耳鼻舌身意处故出现世间能成办事。善现。甚深般若波罗蜜多。不取着色处故出现世间能成办事。不取着声香味触法处故出现世间能成办事。善现。甚深般若波罗蜜多。不取着眼界故出现世间能成办事。不取着色界眼识界及眼触眼触为缘所生诸受故出现世间能成办事。善现。甚深般若波罗蜜多。不取着耳界故出现世间能成办事。不取着声界耳识界及耳触耳触为缘所生诸受故出现世间能成办事。善现。甚深般若波罗蜜多。不取着鼻界故出现世间能成办事。不取着香界鼻识界及鼻触鼻触为缘所生诸受故出现世间能成办事。善现。甚深般若波罗蜜多。不取着舌界故出现世间能成办事。不取着味界舌识界及舌触舌触为缘所生诸受故出现世间能成办事。善现。甚深般若波罗蜜多。不取着身界故出现世间能成办事。不取着触界身识界及身触身触为缘所生诸受故出现世间能成办事。善现。甚深般若波罗蜜多。不取着意界故出现世间能成办事。不取着法界意识界及意触意触为缘所生诸受故出现世间能成办事。善现。甚深般若波罗蜜多。不取着地界故出现世间能成办事。不取着水火风空识界故出现世间能成办事。善现。甚深般若波罗蜜多。不取着无明故出现世间能成办事。不取着行识名色六处触受爱取有生老死愁叹苦忧恼故出现世间能成办事</p>
<p>善现。甚深般若波罗蜜多。不取着布施波罗蜜多故出现世间能成办事。不取着净戒安忍精进静虑般若波罗蜜多故出现世间能成办事。善现。甚深般若波罗蜜多。不取着内空故出现世间能成办事。不取着外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空故出现世间能成办事。善现。甚深般若波罗蜜多。不取着真如故出现世间能成办事。不取着法界法性不虚妄性不变异性平等性离生性法定法住实际虚空界不思议界故出现世间能成办事。善现。甚深般若波罗蜜多。不取着苦圣谛故出现世间能成办事。不取着集灭道圣谛故出现世间能成办事。善现。甚深般若波罗蜜多。不取着四静虑故出现世间能成办事。不取着四无量四无色定故出现世间能成办事。善现。甚深般若波罗蜜多。不取着八解脱故出现世间能成办事。不取着八胜处九次第定十遍处故出现世间能成办事。善现。甚深般若波罗蜜多。不取着四念住故出现世间能成办事。不取着四正断四神足五根五力七等觉支八圣道支故出现世间能成办事。善现。甚深般若波罗蜜多。不取着空解脱门故出现世间能成办事。不取着无相无愿解脱门故出现世间能成办事。善现。甚深般若波罗蜜多。不取着菩萨十地故出现世间能成办事</p>
<p>善现。甚深般若波罗蜜多。不取着五眼故出现世间能成办事。不取着六神通故出现世间能成办事。善现。甚深般若波罗蜜多。不取着佛十力故出现世间能成办事。不取着四无所畏四无碍解大慈大悲大喜大舍十八佛不共法故出现世间能成办事。善现。甚深般若波罗蜜多。不取着无忘失法故出现世间能成办事。不取着恒住舍性故出现世间能成办事。善现。甚深般若波罗蜜多。不取着一切智故出现世间能成办事。不取着道相智一切相智故出现世间能成办事。善现。甚深般若波罗蜜多。不取着一切陀罗尼门故出现世间能成办事。不取着一切三摩地门故出现世间能成办事</p>
<p>善现。甚深般若波罗蜜多。不取着预流果故出现世间能成办事。不取着一来不还阿罗汉果故出现世间能成办事。善现。甚深般若波罗蜜多。不取着独觉菩提故出现世间能成办事。善现。甚深般若波罗蜜多。不取着一切菩萨摩诃萨行故出现世间能成办事。善现。甚深般若波罗蜜多。不取着诸佛无上正等菩提故出现世间能成办事</p>
<p>尔时具寿善现白佛言。世尊。云何甚深般若波罗蜜多出现世间。不取着色不取着受想行识。世尊。云何甚深般若波罗蜜多出现世间。不取着眼处不取着耳鼻舌身意处。世尊。云何甚深般若波罗蜜多出现世间。不取着色处不取着声香味触法处。世尊。云何甚深般若波罗蜜多出现世间。不取着眼界不取着色界眼识界及眼触眼触为缘所生诸受。世尊。云何甚深般若波罗蜜多出现世间。不取着耳界不取着声界耳识界及耳触耳触为缘所生诸受。世尊。云何甚深般若波罗蜜多出现世间。不取着鼻界不取着香界鼻识界及鼻触鼻触为缘所生诸受。世尊。云何甚深般若波罗蜜多出现世间。不取着舌界不取着味界舌识界及舌触舌触为缘所生诸受。世尊。云何甚深般若波罗蜜多出现世间。不取着身界不取着触界身识界及身触身触为缘所生诸受。世尊。云何甚深般若波罗蜜多出现世间。不取着意界不取着法界意识界及意触意触为缘所生诸受。世尊。云何甚深般若波罗蜜多出现世间。不取着地界不取着水火风空识界。世尊。云何甚深般若波罗蜜多出现世间。不取着无明不取着行识名色六处触受爱取有生老死愁叹苦忧恼世尊。云何甚深般若波罗蜜多出现世间。不取着布施波罗蜜多不取着净戒安忍精进静虑般若波罗蜜多。世尊。云何甚深般若波罗蜜多出现世间。不取着内空不取着外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。世尊。云何甚深般若波罗蜜多出现世间。不取着真如不取着法界法性不虚妄性不变异性平等性离生性法定法住实际虚空界不思议界。世尊。云何甚深般若波罗蜜多出现世间。不取着苦圣谛不取着集灭道圣谛。世尊。云何甚深般若波罗蜜多出现世间。不取着四静虑不取着四无量四无色定。世尊。云何甚深般若波罗蜜多出现世间。不取着八解脱不取着八胜处九次第定十遍处。世尊。云何甚深般若波罗蜜多出现世间。不取着四念住不取着四正断四神足五根五力七等觉支八圣道支。世尊。云何甚深般若波罗蜜多出现世间。不取着空解脱门不取着无相无愿解脱门。世尊。云何甚深般若波罗蜜多出现世间。不取着菩萨十地。世尊。云何甚深般若波罗蜜多出现世间。不取着五眼不取着六神通。世尊。云何甚深般若波罗蜜多出现世间。不取着佛十力不取着四无所畏四无碍解大慈大悲大喜大舍十八佛不共法。世尊。云何甚深般若波罗蜜多出现世间。不取着无忘失法不取着恒住舍性。世尊。云何甚深般若波罗蜜多出现世间。不取着一切智不取着道相智一切相智。世尊。云何甚深般若波罗蜜多出现世间。不取着一切陀罗尼门不取着一切三摩地门。世尊。云何甚深般若波罗蜜多出现世间。不取着预流果不取着一来不还阿罗汉果。世尊。云何甚深般若波罗蜜多出现世间。不取着独觉菩提。世尊。云何甚深般若波罗蜜多出现世间。不取着一切菩萨摩诃萨行。世尊。云何甚深般若波罗蜜多出现世间。不取着诸佛无上正等菩提</p>
<p>佛言。善现。于意云何。汝颇见色可取可着不。颇见受想行识可取可着不。汝颇见有法能取能着不。颇见由是法有取有着不。善现答言。不也世尊。善现。于意云何。汝颇见眼处可取可着不。颇见耳鼻舌身意处可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见色处可取可着不。颇见声香味触法处可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见眼界可取可着不。颇见色界眼识界及眼触眼触为缘所生诸受可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见耳界可取可着不。颇见声界耳识界及耳触耳触为缘所生诸受可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见鼻界可取可着不。颇见香界鼻识界及鼻触鼻触为缘所生诸受可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见舌界可取可着不。颇见味界舌识界及舌触舌触为缘所生诸受可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见身界可取可着不。颇见触界身识界及身触身触为缘所生诸受可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见意界可取可着不。颇见法界意识界及意触意触为缘所生诸受可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见地界可取可着不。颇见水火风空识界可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见无明可取可着不。颇见行识名色六处触受爱取有生老死愁叹苦忧恼可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见布施波罗蜜多可取可着不。颇见净戒安忍精进静虑般若波罗蜜多可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见内空可取可着不。颇见外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见真如可取可着不。颇见法界法性不虚妄性不变异性平等性离生性法定法住实际虚空界不思议界可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见苦圣谛可取可着不。颇见集灭道圣谛可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见四静虑可取可着不。颇见四无量四无色定可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见八解脱可取可着不。颇见八胜处九次第定十遍处可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见四念住可取可着不。颇见四正断四神足五根五力七等觉支八圣道支可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见空解脱门可取可着不。颇见无相无愿解脱门可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见菩萨十地可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见五眼可取可着不。颇见六神通可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见佛十力可取可着不。颇见四无所畏四无碍解大慈大悲大喜大舍十八佛不共法可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见无忘失法可取可着不。颇见恒住舍性可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见一切智可取可着不。颇见道相智一切相智可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见一切陀罗尼门可取可着不。颇见一切三摩地门可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见预流果可取可着不。颇见一来不还阿罗汉果可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见独觉菩提可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见一切菩萨摩诃萨行可取可着不。汝颇见有法能取能着不。颇见由是法有取有着不。不也世尊。善现。于意云何。汝颇见诸佛无上正等菩提可取可着不。汝颇见有法能取能着不。颇见由是法有取有着不。不也世尊。</p>
</font>
<p>　</p>				                
						<div id="pages" class="text-c"></div></div><hr><center><div class='sss'>普皆回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
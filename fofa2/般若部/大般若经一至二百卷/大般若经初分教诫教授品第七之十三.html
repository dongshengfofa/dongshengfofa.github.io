<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>大般若波罗蜜多经卷第二十三</p>
<p>　　　　三藏法师玄奘奉　诏译</p>
<p>　　初分教诫教授品第七之十三</p>
<p>复次善现。所言菩萨摩诃萨者。于意云何。即预流果增语是菩萨摩诃萨不。不也世尊。即一来不还阿罗汉果增语是菩萨摩诃萨不。不也世尊。即预流果常增语是菩萨摩诃萨不。不也世尊。即一来不还阿罗汉果常增语是菩萨摩诃萨不。不也世尊。即预流果无常增语是菩萨摩诃萨不。不也世尊。即一来不还阿罗汉果无常增语是菩萨摩诃萨不。不也世尊。即预流果乐增语是菩萨摩诃萨不。不也世尊。即一来不还阿罗汉果乐增语是菩萨摩诃萨不。不也世尊。即预流果苦增语是菩萨摩诃萨不。不也世尊。即一来不还阿罗汉果苦增语是菩萨摩诃萨不。不也世尊。即预流果我增语是菩萨摩诃萨不。不也世尊。即一来不还阿罗汉果我增语是菩萨摩诃萨不。不也世尊。即预流果无我增语是菩萨摩诃萨不。不也世尊。即一来不还阿罗汉果无我增语是菩萨摩诃萨不。不也世尊。即预流果净增语是菩萨摩诃萨不。不也世尊。即一来不还阿罗汉果净增语是菩萨摩诃萨不。不也世尊。即预流果不净增语是菩萨摩诃萨不。不也世尊。即一来不还阿罗汉果不净增语是菩萨摩诃萨不。不也世尊。即预流果空增语是菩萨摩诃萨不。不也世尊。即一来不还阿罗汉果空增语是菩萨摩诃萨不。不也世尊。即预流果不空增语是菩萨摩诃萨不。不也世尊。即一来不还阿罗汉果不空增语是菩萨摩诃萨不。不也世尊。即预流果有相增语是菩萨摩诃萨不。不也世尊。即一来不还阿罗汉果有相增语是菩萨摩诃萨不。不也世尊。即预流果无相增语是菩萨摩诃萨不。不也世尊。即一来不还阿罗汉果无相增语是菩萨摩诃萨不。不也世尊。即预流果有愿增语是菩萨摩诃萨不。不也世尊。即一来不还阿罗汉果有愿增语是菩萨摩诃萨不。不也世尊。即预流果无愿增语是菩萨摩诃萨不。不也世尊。即一来不还阿罗汉果无愿增语是菩萨摩诃萨不。不也世尊。即预流果寂静增语是菩萨摩诃萨不。不也世尊。即一来不还阿罗汉果寂静增语是菩萨摩诃萨不。不也世尊。即预流果不寂静增语是菩萨摩诃萨不。不也世尊。即一来不还阿罗汉果不寂静增语是菩萨摩诃萨不。不也世尊。即预流果远离增语是菩萨摩诃萨不。不也世尊。即一来不还阿罗汉果远离增语是菩萨摩诃萨不。不也世尊。即预流果不远离增语是菩萨摩诃萨不。不也世尊。即一来不还阿罗汉果不远离增语是菩萨摩诃萨不。不也世尊。即预流果有为增语是菩萨摩诃萨不。不也世尊。即一来不还阿罗汉果有为增语是菩萨摩诃萨不。不也世尊。即预流果无为增语是菩萨摩诃萨不。不也世尊。即一来不还阿罗汉果无为增语是菩萨摩诃萨不。不也世尊。即预流果有漏增语是菩萨摩诃萨不。不也世尊。即一来不还阿罗汉果有漏增语是菩萨摩诃萨不。不也世尊。即预流果无漏增语是菩萨摩诃萨不。不也世尊。即一来不还阿罗汉果无漏增语是菩萨摩诃萨不。不也世尊。即预流果生增语是菩萨摩诃萨不。不也世尊。即一来不还阿罗汉果生增语是菩萨摩诃萨不。不也世尊。即预流果灭增语是菩萨摩诃萨不。不也世尊。即一来不还阿罗汉果灭增语是菩萨摩诃萨不。不也世尊。即预流果善增语是菩萨摩诃萨不。不也世尊。即一来不还阿罗汉果善增语是菩萨摩诃萨不。不也世尊。即预流果非善增语是菩萨摩诃萨不。不也世尊。即一来不还阿罗汉果非善增语是菩萨摩诃萨不。不也世尊。即预流果有罪增语是菩萨摩诃萨不。不也世尊。即一来不还阿罗汉果有罪增语是菩萨摩诃萨不。不也世尊。即预流果无罪增语是菩萨摩诃萨不。不也世尊。即一来不还阿罗汉果无罪增语是菩萨摩诃萨不。不也世尊。即预流果有烦恼增语是菩萨摩诃萨不。不也世尊。即一来不还阿罗汉果有烦恼增语是菩萨摩诃萨不。不也世尊。即预流果无烦恼增语是菩萨摩诃萨不。不也世尊。即一来不还阿罗汉果无烦恼增语是菩萨摩诃萨不。不也世尊。即预流果世间增语是菩萨摩诃萨不。不也世尊。即一来不还阿罗汉果世间增语是菩萨摩诃萨不。不也世尊。即预流果出世间增语是菩萨摩诃萨不。不也世尊。即一来不还阿罗汉果出世间增语是菩萨摩诃萨不。不也世尊。即预流果杂染增语是菩萨摩诃萨不。不也世尊。即一来不还阿罗汉果杂染增语是菩萨摩诃萨不。不也世尊。即预流果清净增语是菩萨摩诃萨不。不也世尊。即一来不还阿罗汉果清净增语是菩萨摩诃萨不。不也世尊。即预流果属生死增语是菩萨摩诃萨不。不也世尊。即一来不还阿罗汉果属生死增语是菩萨摩诃萨不。不也世尊。即预流果属涅槃增语是菩萨摩诃萨不。不也世尊。即一来不还阿罗汉果属涅槃增语是菩萨摩诃萨不。不也世尊。即预流果在内增语是菩萨摩诃萨不。不也世尊。即一来不还阿罗汉果在内增语是菩萨摩诃萨不。不也世尊。即预流果在外增语是菩萨摩诃萨不。不也世尊。即一来不还阿罗汉果在外增语是菩萨摩诃萨不。不也世尊。即预流果在两间增语是菩萨摩诃萨不。不也世尊。即一来不还阿罗汉果在两间增语是菩萨摩诃萨不。不也世尊。即预流果可得增语是菩萨摩诃萨不。不也世尊。即一来不还阿罗汉果可得增语是菩萨摩诃萨不。不也世尊。即预流果不可得增语是菩萨摩诃萨不。不也世尊。即一来不还阿罗汉果不可得增语是菩萨摩诃萨不。不也世尊</p>
<p>复次善现。所言菩萨摩诃萨者。于意云何。即独觉菩提增语是菩萨摩诃萨不。不也世尊。即独觉菩提常增语是菩萨摩诃萨不。不也世尊。即独觉菩提无常增语是菩萨摩诃萨不。不也世尊。即独觉菩提乐增语是菩萨摩诃萨不。不也世尊。即独觉菩提苦增语是菩萨摩诃萨不。不也世尊。即独觉菩提我增语是菩萨摩诃萨不。不也世尊。即独觉菩提无我增语是菩萨摩诃萨不。不也世尊。即独觉菩提净增语是菩萨摩诃萨不。不也世尊。即独觉菩提不净增语是菩萨摩诃萨不。不也世尊。即独觉菩提空增语是菩萨摩诃萨不。不也世尊。即独觉菩提不空增语是菩萨摩诃萨不。不也世尊。即独觉菩提有相增语是菩萨摩诃萨不。不也世尊。即独觉菩提无相增语是菩萨摩诃萨不。不也世尊。即独觉菩提有愿增语是菩萨摩诃萨不。不也世尊。即独觉菩提无愿增语是菩萨摩诃萨不。不也世尊。即独觉菩提寂静增语是菩萨摩诃萨不。不也世尊。即独觉菩提不寂静增语是菩萨摩诃萨不。不也世尊。即独觉菩提远离增语是菩萨摩诃萨不。不也世尊。即独觉菩提不远离增语是菩萨摩诃萨不。不也世尊。即独觉菩提有为增语是菩萨摩诃萨不。不也世尊。即独觉菩提无为增语是菩萨摩诃萨不。不也世尊。即独觉菩提有漏增语是菩萨摩诃萨不。不也世尊。即独觉菩提无漏增语是菩萨摩诃萨不。不也世尊。即独觉菩提生增语是菩萨摩诃萨不。不也世尊。即独觉菩提灭增语是菩萨摩诃萨不。不也世尊。即独觉菩提善增语是菩萨摩诃萨不。不也世尊。即独觉菩提非善增语是菩萨摩诃萨不。不也世尊。即独觉菩提有罪增语是菩萨摩诃萨不。不也世尊。即独觉菩提无罪增语是菩萨摩诃萨不。不也世尊。即独觉菩提有烦恼增语是菩萨摩诃萨不。不也世尊。即独觉菩提无烦恼增语是菩萨摩诃萨不。不也世尊。即独觉菩提世间增语是菩萨摩诃萨不。不也世尊。即独觉菩提出世间增语是菩萨摩诃萨不。不也世尊。即独觉菩提杂染增语是菩萨摩诃萨不。不也世尊。即独觉菩提清净增语是菩萨摩诃萨不。不也世尊。即独觉菩提属生死增语是菩萨摩诃萨不。不也世尊。即独觉菩提属涅槃增语是菩萨摩诃萨不。不也世尊。即独觉菩提在内增语是菩萨摩诃萨不。不也世尊。即独觉菩提在外增语是菩萨摩诃萨不。不也世尊。即独觉菩提在两间增语是菩萨摩诃萨不。不也世尊。即独觉菩提可得增语是菩萨摩诃萨不。不也世尊。即独觉菩提不可得增语是菩萨摩诃萨不。不也世尊</p>
<p>复次善现。所言菩萨摩诃萨者。于意云何。即一切菩萨摩诃萨行增语是菩萨摩诃萨不。不也世尊。即诸佛无上正等菩提增语是菩萨摩诃萨不。不也世尊。即一切菩萨摩诃萨行常增语是菩萨摩诃萨不。不也世尊。即诸佛无上正等菩提常增语是菩萨摩诃萨不。不也世尊。即一切菩萨摩诃萨行无常增语是菩萨摩诃萨不。不也世尊。即诸佛无上正等菩提无常增语是菩萨摩诃萨不。不也世尊。即一切菩萨摩诃萨行乐增语是菩萨摩诃萨不。不也世尊。即诸佛无上正等菩提乐增语是菩萨摩诃萨不。不也世尊。即一切菩萨摩诃萨行苦增语是菩萨摩诃萨不。不也世尊。即诸佛无上正等菩提苦增语是菩萨摩诃萨不。不也世尊。即一切菩萨摩诃萨行我增语是菩萨摩诃萨不。不也世尊。即诸佛无上正等菩提我增语是菩萨摩诃萨不。不也世尊。即一切菩萨摩诃萨行无我增语是菩萨摩诃萨不。不也世尊。即诸佛无上正等菩提无我增语是菩萨摩诃萨不。不也世尊。即一切菩萨摩诃萨行净增语是菩萨摩诃萨不。不也世尊。即诸佛无上正等菩提净增语是菩萨摩诃萨不。不也世尊。即一切菩萨摩诃萨行不净增语是菩萨摩诃萨不。不也世尊。即诸佛无上正等菩提不净增语是菩萨摩诃萨不。不也世尊。即一切菩萨摩诃萨行空增语是菩萨摩诃萨不。不也世尊。即诸佛无上正等菩提空增语是菩萨摩诃萨不。不也世尊。即一切菩萨摩诃萨行不空增语是菩萨摩诃萨不。不也世尊。即诸佛无上正等菩提不空增语是菩萨摩诃萨不。不也世尊。即一切菩萨摩诃萨行有相增语是菩萨摩诃萨不。不也世尊。即诸佛无上正等菩提有相增语是菩萨摩诃萨不。不也世尊。即一切菩萨摩诃萨行无相增语是菩萨摩诃萨不。不也世尊。即诸佛无上正等菩提无相增语是菩萨摩诃萨不。不也世尊。即一切菩萨摩诃萨行有愿增语是菩萨摩诃萨不。不也世尊。即诸佛无上正等菩提有愿增语是菩萨摩诃萨不。不也世尊。即一切菩萨摩诃萨行无愿增语是菩萨摩诃萨不。不也世尊。即诸佛无上正等菩提无愿增语是菩萨摩诃萨不。不也世尊。即一切菩萨摩诃萨行寂静增语是菩萨摩诃萨不。不也世尊。即诸佛无上正等菩提寂静增语是菩萨摩诃萨不。不也世尊。即一切菩萨摩诃萨行不寂静增语是菩萨摩诃萨不。不也世尊。即诸佛无上正等菩提不寂静增语是菩萨摩诃萨不。不也世尊。即一切菩萨摩诃萨行远离增语是菩萨摩诃萨不。不也世尊。即诸佛无上正等菩提远离增语是菩萨摩诃萨不。不也世尊。即一切菩萨摩诃萨行不远离增语是菩萨摩诃萨不。不也世尊。即诸佛无上正等菩提不远离增语是菩萨摩诃萨不。不也世尊。即一切菩萨摩诃萨行有为增语是菩萨摩诃萨不。不也世尊。即诸佛无上正等菩提有为增语是菩萨摩诃萨不。不也世尊。即一切菩萨摩诃萨行无为增语是菩萨摩诃萨不。不也世尊。即诸佛无上正等菩提无为增语是菩萨摩诃萨不。不也世尊。即一切菩萨摩诃萨行有漏增语是菩萨摩诃萨不。不也世尊。即诸佛无上正等菩提有漏增语是菩萨摩诃萨不。不也世尊。即一切菩萨摩诃萨行无漏增语是菩萨摩诃萨不。不也世尊。即诸佛无上正等菩提无漏增语是菩萨摩诃萨不。不也世尊。即一切菩萨摩诃萨行生增语是菩萨摩诃萨不。不也世尊。即诸佛无上正等菩提生增语是菩萨摩诃萨不。不也世尊。即一切菩萨摩诃萨行灭增语是菩萨摩诃萨不。不也世尊。即诸佛无上正等菩提灭增语是菩萨摩诃萨不。不也世尊。即一切菩萨摩诃萨行善增语是菩萨摩诃萨不。不也世尊。即诸佛无上正等菩提善增语是菩萨摩诃萨不。不也世尊。即一切菩萨摩诃萨行非善增语是菩萨摩诃萨不。不也世尊。即诸佛无上正等菩提非善增语是菩萨摩诃萨不。不也世尊。即一切菩萨摩诃萨行有罪增语是菩萨摩诃萨不。不也世尊。即诸佛无上正等菩提有罪增语是菩萨摩诃萨不。不也世尊。即一切菩萨摩诃萨行无罪增语是菩萨摩诃萨不。不也世尊。即诸佛无上正等菩提无罪增语是菩萨摩诃萨不。不也世尊。即一切菩萨摩诃萨行有烦恼增语是菩萨摩诃萨不。不也世尊。即诸佛无上正等菩提有烦恼增语是菩萨摩诃萨不。不也世尊。即一切菩萨摩诃萨行无烦恼增语是菩萨摩诃萨不。不也世尊。即诸佛无上正等菩提无烦恼增语是菩萨摩诃萨不。不也世尊。即一切菩萨摩诃萨行世间增语是菩萨摩诃萨不。不也世尊。即诸佛无上正等菩提世间增语是菩萨摩诃萨不。不也世尊。即一切菩萨摩诃萨行出世间增语是菩萨摩诃萨不。不也世尊。即诸佛无上正等菩提出世间增语是菩萨摩诃萨不。不也世尊。即一切菩萨摩诃萨行杂染增语是菩萨摩诃萨不。不也世尊。即诸佛无上正等菩提杂染增语是菩萨摩诃萨不。不也世尊。即一切菩萨摩诃萨行清净增语是菩萨摩诃萨不。不也世尊。即诸佛无上正等菩提清净增语是菩萨摩诃萨不。不也世尊。即一切菩萨摩诃萨行属生死增语是菩萨摩诃萨不。不也世尊。即诸佛无上正等菩提属生死增语是菩萨摩诃萨不。不也世尊。即一切菩萨摩诃萨行属涅槃增语是菩萨摩诃萨不。不也世尊。即诸佛无上正等菩提属涅槃增语是菩萨摩诃萨不。不也世尊。即一切菩萨摩诃萨行在内增语是菩萨摩诃萨不。不也世尊。即诸佛无上正等菩提在内增语是菩萨摩诃萨不。不也世尊。即一切菩萨摩诃萨行在外增语是菩萨摩诃萨不。不也世尊。即诸佛无上正等菩提在外增语是菩萨摩诃萨不。不也世尊。即一切菩萨摩诃萨行在两间增语是菩萨摩诃萨不。不也世尊。即诸佛无上正等菩提在两间增语是菩萨摩诃萨不。不也世尊。即一切菩萨摩诃萨行可得增语是菩萨摩诃萨不。不也世尊。即诸佛无上正等菩提可得增语是菩萨摩诃萨不。不也世尊。即一切菩萨摩诃萨行不可得增语是菩萨摩诃萨不。不也世尊。即诸佛无上正等菩提不可得增语是菩萨摩诃萨不。不也世尊</p>
<p>尔时佛告具寿善现。汝观何义言即色增语非菩萨摩诃萨。即受想行识增语非菩萨摩诃萨耶。具寿善现答言。世尊。若色若受想行识。尚毕竟不可得。性非有故。况有色增语及受想行识增语。此增语既非有。如何可言即色增语是菩萨摩诃萨。即受想行识增语是菩萨摩诃萨。善现。汝复观何义言即色若常若无常增语非菩萨摩诃萨。即受想行识若常若无常增语非菩萨摩诃萨耶。世尊。若色常无常。若受想行识常无常。尚毕竟不可得。性非有故。况有色常无常增语及受想行识常无常增语。此增语既非有。如何可言即色若常若无常增语是菩萨摩诃萨。即受想行识若常若无常增语是菩萨摩诃萨。善现。汝复观何义言即色若乐若苦增语非菩萨摩诃萨。即受想行识若乐若苦增语非菩萨摩诃萨耶。世尊。若色乐苦若受想行识乐苦。尚毕竟不可得。性非有故。况有色乐苦增语及受想行识乐苦增语。此增语既非有。如何可言即色若乐若苦增语是菩萨摩诃萨。即受想行识若乐若苦增语是菩萨摩诃萨。善现。汝复观何义言即色若我若无我增语非菩萨摩诃萨。即受想行识若我若无我增语非菩萨摩诃萨耶。世尊。若色我无我若受想行识我无我。尚毕竟不可得。性非有故。况有色我无我增语及受想行识我无我增语。此增语既非有。如何可言即色若我若无我增语是菩萨摩诃萨。即受想行识若我若无我增语是菩萨摩诃萨。善现。汝复观何义言即色若净若不净增语非菩萨摩诃萨。即受想行识若净若不净增语非菩萨摩诃萨耶。世尊。若色净不净。若受想行识净不净。尚毕竟不可得。性非有故。况有色净不净增语及受想行识净不净增语。此增语既非有。如何可言即色若净若不净增语是菩萨摩诃萨。即受想行识若净若不净增语是菩萨摩诃萨。善现。汝复观何义言即色若空若不空增语非菩萨摩诃萨。即受想行识若空若不空增语非菩萨摩诃萨耶。世尊。若色空不空。若受想行识空不空。尚毕竟不可得。性非有故。况有色空不空增语及受想行识空不空增语。此增语既非有。如何可言即色若空若不空增语是菩萨摩诃萨。即受想行识若空若不空增语是菩萨摩诃萨。善现。汝复观何义言即色若有相若无相增语非菩萨摩诃萨。即受想行识若有相若无相增语非菩萨摩诃萨耶。世尊。若色有相无相。若受想行识有相无相。尚毕竟不可得。性非有故。况有色有相无相增语及受想行识有相无相增语。此增语既非有。如何可言即色若有相若无相增语是菩萨摩诃萨。即受想行识若有相若无相增语是菩萨摩诃萨。善现。汝复观何义言即色若有愿若无愿增语非菩萨摩诃萨。即受想行识若有愿若无愿增语非菩萨摩诃萨耶。世尊。若色有愿无愿。若受想行识有愿无愿。尚毕竟不可得。性非有故。况有色有愿无愿增语及受想行识有愿无愿增语。此增语既非有。如何可言即色若有愿若无愿增语是菩萨摩诃萨。即受想行识若有愿若无愿增语是菩萨摩诃萨。善现。汝复观何义言即色若寂静若不寂静增语非菩萨摩诃萨。即受想行识若寂静若不寂静增语非菩萨摩诃萨耶。世尊。若色寂静不寂静。若受想行识寂静不寂静尚毕竟不可得。性非有故。况有色寂静不寂静增语及受想行识寂静不寂静增语。此增语既非有。如何可言即色若寂静若不寂静增语是菩萨摩诃萨。即受想行识若寂静若不寂静增语是菩萨摩诃萨。善现。汝复观何义言即色若远离若不远离增语非菩萨摩诃萨。即受想行识若远离若不远离增语非菩萨摩诃萨耶。世尊。若色远离不远离若受想行识远离不远离。尚毕竟不可得。性非有故。况有色远离不远离增语及受想行识远离不远离增语。此增语既非有。如何可言即色若远离若不远离增语是菩萨摩诃萨。即受想行识若远离若不远离增语是菩萨摩诃萨。善现。汝复观何义言即色若有为若无为增语非菩萨摩诃萨。即受想行识若有为若无为增语非菩萨摩诃萨耶。世尊。若色有为无为。若受想行识有为无为。尚毕竟不可得。性非有故。况有色有为无为增语及受想行识有为无为增语。此增语既非有。如何可言即色若有为若无为增语是菩萨摩诃萨。即受想行识若有为若无为增语是菩萨摩诃萨。善现。汝复观何义言即色若有漏若无漏增语非菩萨摩诃萨。即受想行识若有漏若无漏增语非菩萨摩诃萨耶。世尊。若色有漏无漏。若受想行识有漏无漏。尚毕竟不可得。性非有故。况有色有漏无漏增语及受想行识有漏无漏增语。此增语既非有。如何可言即色若有漏若无漏增语是菩萨摩诃萨。即受想行识若有漏若无漏增语是菩萨摩诃萨。善现。汝复观何义言即色若生若灭增语非菩萨摩诃萨。即受想行识若生若灭增语非菩萨摩诃萨耶。世尊。若色生灭。若受想行识生灭。尚毕竟不可得。性非有故。况有色生灭增语及受想行识生灭增语。此增语既非有。如何可言即色若生若灭增语是菩萨摩诃萨。即受想行识若生若灭增语是菩萨摩诃萨。善现。汝复观何义言即色若善若非善增语非菩萨摩诃萨。即受想行识若善若非善增语非菩萨摩诃萨耶。世尊。若色善非善。若受想行识善非善。尚毕竟不可得。性非有故。况有色善非善增语及受想行识善非善增语此增语既非有。如何可言即色若善若非善增语是菩萨摩诃萨。即受想行识若善若非善增语是菩萨摩诃萨。善现。汝复观何义言即色若有罪若无罪增语非菩萨摩诃萨。即受想行识若有罪若无罪增语非菩萨摩诃萨耶。世尊。若色有罪无罪。若受想行识有罪无罪。尚毕竟不可得。性非有故。况有色有罪无罪增语及受想行识有罪无罪增语。此增语既非有。如何可言即色若有罪若无罪增语是菩萨摩诃萨。即受想行识若有罪若无罪增语是菩萨摩诃萨。善现。汝复观何义言即色若有烦恼若无烦恼增语非菩萨摩诃萨。即受想行识若有烦恼若无烦恼增语非菩萨摩诃萨耶。世尊。若色有烦恼无烦恼。若受想行识有烦恼无烦恼。尚毕竟不可得。性非有故。况有色有烦恼无烦恼增语及受想行识有烦恼无烦恼增语。此增语既非有。如何可言即色若有烦恼若无烦恼增语是菩萨摩诃萨。即受想行识若有烦恼若无烦恼增语是菩萨摩诃萨。善现。汝复观何义言即色若世间若出世间增语非菩萨摩诃萨。即受想行识若世间若出世间增语非菩萨摩诃萨耶。世尊。若色世间出世间。若受想行识世间出世间。尚毕竟不可得。性非有故。况有色世间出世间增语及受想行识世间出世间增语。此增语既非有。如何可言即色若世间若出世间增语是菩萨摩诃萨。即受想行识若世间若出世间增语是菩萨摩诃萨。善现。汝复观何义言即色若杂染若清净增语非菩萨摩诃萨。即受想行识若杂染若清净增语非菩萨摩诃萨耶。世尊。若色杂染清净。若受想行识杂染清净。尚毕竟不可得。性非有故。况有色杂染清净增语及受想行识杂染清净增语。此增语既非有。如何可言即色若杂染若清净增语是菩萨摩诃萨。即受想行识若杂染若清净增语是菩萨摩诃萨。善现。汝复观何义言即色若属生死若属涅槃增语非菩萨摩诃萨。即受想行识若属生死若属涅槃增语非菩萨摩诃萨耶。世尊。若色属生死属涅槃。若受想行识属生死属涅槃。尚毕竟不可得。性非有故。况有色属生死属涅槃增语及受想行识属生死属涅槃增语。此增语既非有。如何可言即色若属生死若属涅槃增语是菩萨摩诃萨。即受想行识若属生死若属涅槃增语是菩萨摩诃萨。善现。汝复观何义言即色若在内若在外若在两间增语非菩萨摩诃萨。即受想行识若在内若在外若在两间增语非菩萨摩诃萨耶。世尊。若色在内在外在两间。若受想行识在内在外在两间。尚毕竟不可得。性非有故。况有色在内在外在两间增语及受想行识在内在外在两间增语。此增语既非有。如何可言即色若在内若在外若在两间增语是菩萨摩诃萨。即受想行识若在内若在外若在两间增语是菩萨摩诃萨。善现。汝复观何义言即色若可得若不可得增语非菩萨摩诃萨。即受想行识若可得若不可得增语非菩萨摩诃萨耶。世尊。若色可得不可得。若受想行识可得不可得。尚毕竟不可得。性非有故。况有色可得不可得增语及受想行识可得不可得增语。此增语既非有。如何可言即色若可得若不可得增语是菩萨摩诃萨。即受想行识若可得若不可得增语是菩萨摩诃萨。</p>
<p>　</p>				                
						<div id="pages" class="text-c"></div></div><hr><center><div class='sss'>普皆回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
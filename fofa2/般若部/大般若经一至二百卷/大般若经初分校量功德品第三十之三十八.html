<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>大般若波罗蜜多经卷第一百四十</p>
<p>　　　　三藏法师玄奘奉　诏译</p>
<p>　　初分校量功德品第三十之三十八</p>
<p>复次憍尸迦。若善男子善女人等。为发无上菩提心者。说布施波罗蜜多若常若无常。说净戒安忍精进静虑般若波罗蜜多若常若无常。说布施波罗蜜多若乐若苦。说净戒安忍精进静虑般若波罗蜜多若乐若苦。说布施波罗蜜多若我若无我。说净戒安忍精进静虑般若波罗蜜多若我若无我。说布施波罗蜜多若净若不净。说净戒安忍精进静虑般若波罗蜜多若净若不净。若有能依如是等法修行精进。是行精进波罗蜜多。复作是说。行精进者。应求布施波罗蜜多若常若无常。应求净戒乃至般若波罗蜜多若常若无常。应求布施波罗蜜多若乐若苦。应求净戒乃至般若波罗蜜多若乐若苦。应求布施波罗蜜多若我若无我。应求净戒乃至般若波罗蜜多若我若无我。应求布施波罗蜜多若净若不净。应求净戒乃至般若波罗蜜多若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求布施波罗蜜多若常若无常。求净戒乃至般若波罗蜜多若常若无常。求布施波罗蜜多若乐若苦。求净戒乃至般若波罗蜜多若乐若苦。求布施波罗蜜多若我若无我。求净戒乃至般若波罗蜜多若我若无我。求布施波罗蜜多若净若不净。求净戒乃至般若波罗蜜多若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说内空若常若无常。说外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空若常若无常。说内空若乐若苦。说外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空若乐若苦。说内空若我若无我。说外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空若我若无我。说内空若净若不净。说外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空若净若不净。若有能依如是等法修行精进。是行精进波罗蜜多。复作是说。行精进者。应求内空若常若无常。应求外空乃至无性自性空若常若无常。应求内空若乐若苦。应求外空乃至无性自性空若乐若苦。应求内空若我若无我。应求外空乃至无性自性空若我若无我。应求内空若净若不净。应求外空乃至无性自性空若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求内空若常若无常。求外空乃至无性自性空若常若无常。求内空若乐若苦。求外空乃至无性自性空若乐若苦。求内空若我若无我。求外空乃至无性自性空若我若无我。求内空若净若不净。求外空乃至无性自性空若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说真如若常若无常。说法界法性不虚妄性不变异性平等性离生性法定法住实际虚空界不思议界若常若无常。说真如若乐若苦。说法界法性不虚妄性不变异性平等性离生性法定法住实际虚空界不思议界若乐若苦。说真如若我若无我。说法界法性不虚妄性不变异性平等性离生性法定法住实际虚空界不思议界若我若无我。说真如若净若不净。说法界法性不虚妄性不变异性平等性离生性法定法住实际虚空界不思议界若净若不净。若有能依如是等法修行精进。是行精进波罗蜜多。复作是说。行精进者。应求真如若常若无常。应求法界乃至不思议界若常若无常。应求真如若乐若苦。应求法界乃至不思议界若乐若苦。应求真如若我若无我。应求法界乃至不思议界若我若无我。应求真如若净若不净。应求法界乃至不思议界若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求真如若常若无常。求法界乃至不思议界若常若无常。求真如若乐若苦。求法界乃至不思议界若乐若苦。求真如若我若无我。求法界乃至不思议界若我若无我。求真如若净若不净。求法界乃至不思议界若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说苦圣谛若常若无常。说集灭道圣谛若常若无常。说苦圣谛若乐若苦。说集灭道圣谛若乐若苦。说苦圣谛若我若无我。说集灭道圣谛若我若无我。说苦圣谛若净若不净。说集灭道圣谛若净若不净。若有能依如是等法修行精进。是行精进波罗蜜多。复作是说。行精进者。应求苦圣谛若常若无常。应求集灭道圣谛若常若无常。应求苦圣谛若乐若苦。应求集灭道圣谛若乐若苦。应求苦圣谛若我若无我。应求集灭道圣谛若我若无我。应求苦圣谛若净若不净。应求集灭道圣谛若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求苦圣谛若常若无常。求集灭道圣谛若常若无常。求苦圣谛若乐若苦。求集灭道圣谛若乐若苦。求苦圣谛若我若无我。求集灭道圣谛若我若无我。求苦圣谛若净若不净。求集灭道圣谛若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说四静虑若常若无常。说四无量四无色定若常若无常。说四静虑若乐若苦。说四无量四无色定若乐若苦。说四静虑若我若无我。说四无量四无色定若我若无我。说四静虑若净若不净。说四无量四无色定若净若不净。若有能依如是等法修行精进。是行精进波罗蜜多。复作是说。行精进者。应求四静虑若常若无常。应求四无量四无色定若常若无常。应求四静虑若乐若苦。应求四无量四无色定若乐若苦。应求四静虑若我若无我。应求四无量四无色定若我若无我。应求四静虑若净若不净。应求四无量四无色定若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求四静虑若常若无常。求四无量四无色定若常若无常。求四静虑若乐若苦。求四无量四无色定若乐若苦。求四静虑若我若无我。求四无量四无色定若我若无我。求四静虑若净若不净。求四无量四无色定若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多。</p>
<p>复次憍尸迦。若善男子善女人等。为发无上菩提心者。说八解脱若常若无常。说八胜处九次第定十遍处若常若无常。说八解脱若乐若苦。说八胜处九次第定十遍处若乐若苦。说八解脱若我若无我。说八胜处九次第定十遍处若我若无我。说八解脱若净若不净。说八胜处九次第定十遍处若净若不净。若有能依如是等法修行精进。是行精进波罗蜜多。复作是说。行精进者。应求八解脱若常若无常。应求八胜处九次第定十遍处若常若无常。应求八解脱若乐若苦。应求八胜处九次第定十遍处若乐若苦。应求八解脱若我若无我。应求八胜处九次第定十遍处若我若无我。应求八解脱若净若不净。应求八胜处九次第定十遍处若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求八解脱若常若无常。求八胜处九次第定十遍处若常若无常。求八解脱若乐若苦。求八胜处九次第定十遍处若乐若苦。求八解脱若我若无我。求八胜处九次第定十遍处若我若无我。求八解脱若净若不净。求八胜处九次第定十遍处若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说四念住若常若无常。说四正断四神足五根五力七等觉支八圣道支若常若无常。说四念住若乐若苦。说四正断四神足五根五力七等觉支八圣道支若乐若苦。说四念住若我若无我。说四正断四神足五根五力七等觉支八圣道支若我若无我。说四念住若净若不净。说四正断四神足五根五力七等觉支八圣道支若净若不净。若有能依如是等法修行精进。是行精进波罗蜜多。复作是说。行精进者。应求四念住若常若无常。应求四正断乃至八圣道支若常若无常。应求四念住若乐若苦。应求四正断乃至八圣道支若乐若苦。应求四念住若我若无我。应求四正断乃至八圣道支若我若无我。应求四念住若净若不净。应求四正断乃至八圣道支若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求四念住若常若无常。求四正断乃至八圣道支若常若无常。求四念住若乐若苦。求四正断乃至八圣道支若乐若苦。求四念住若我若无我。求四正断乃至八圣道支若我若无我。求四念住若净若不净。求四正断乃至八圣道支若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说空解脱门若常若无常。说无相无愿解脱门若常若无常。说空解脱门若乐若苦。说无相无愿解脱门若乐若苦。说空解脱门若我若无我。说无相无愿解脱门若我若无我。说空解脱门若净若不净。说无相无愿解脱门若净若不净。若有能依如是等法修行精进。是行精进波罗蜜多。复作是说。行精进者。应求空解脱门若常若无常。应求无相无愿解脱门若常若无常。应求空解脱门若乐若苦。应求无相无愿解脱门若乐若苦。应求空解脱门若我若无我。应求无相无愿解脱门若我若无我。应求空解脱门若净若不净。应求无相无愿解脱门若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求空解脱门若常若无常。求无相无愿解脱门若常若无常。求空解脱门若乐若苦。求无相无愿解脱门若乐若苦。求空解脱门若我若无我。求无相无愿解脱门若我若无我。求空解脱门若净若不净。求无相无愿解脱门若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说五眼若常若无常。说六神通若常若无常。说五眼若乐若苦。说六神通若乐若苦。说五眼若我若无我。说六神通若我若无我。说五眼若净若不净。说六神通若净若不净。若有能依如是等法修行精进。是行精进波罗蜜多。复作是说。行精进者。应求五眼若常若无常。应求六神通若常若无常。应求五眼若乐若苦。应求六神通若乐若苦。应求五眼若我若无我。应求六神通若我若无我。应求五眼若净若不净。应求六神通若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求五眼若常若无常。求六神通若常若无常。求五眼若乐若苦。求六神通若乐若苦。求五眼若我若无我。求六神通若我若无我。求五眼若净若不净。求六神通若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说佛十力若常若无常。说四无所畏四无碍解大慈大悲大喜大舍十八佛不共法若常若无常。说佛十力若乐若苦。说四无所畏四无碍解大慈大悲大喜大舍十八佛不共法若乐若苦。说佛十力若我若无我。说四无所畏四无碍解大慈大悲大喜大舍十八佛不共法若我若无我。说佛十力若净若不净。说四无所畏四无碍解大慈大悲大喜大舍十八佛不共法若净若不净。若有能依如是等法修行精进。是行精进波罗蜜多。复作是说。行精进者。应求佛十力若常若无常。应求四无所畏乃至十八佛不共法若常若无常。应求佛十力若乐若苦。应求四无所畏乃至十八佛不共法若乐若苦。应求佛十力若我若无我。应求四无所畏乃至十八佛不共法若我若无我。应求佛十力若净若不净。应求四无所畏乃至十八佛不共法若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求佛十力若常若无常。求四无所畏乃至十八佛不共法若常若无常。求佛十力若乐若苦。求四无所畏乃至十八佛不共法若乐若苦。求佛十力若我若无我。求四无所畏乃至十八佛不共法若我若无我。求佛十力若净若不净。求四无所畏乃至十八佛不共法若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说无忘失法若常若无常。说恒住舍性若常若无常。说无忘失法若乐若苦。说恒住舍性若乐若苦。说无忘失法若我若无我。说恒住舍性若我若无我。说无忘失法若净若不净。说恒住舍性若净若不净。若有能依如是等法修行精进。是行精进波罗蜜多。复作是说。行精进者。应求无忘失法若常若无常。应求恒住舍性若常若无常。应求无忘失法若乐若苦。应求恒住舍性若乐若苦。应求无忘失法若我若无我。应求恒住舍性若我若无我。应求无忘失法若净若不净。应求恒住舍性若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求无忘失法若常若无常。求恒住舍性若常若无常。求无忘失法若乐若苦。求恒住舍性若乐若苦。求无忘失法若我若无我。求恒住舍性若我若无我。求无忘失法若净若不净。求恒住舍性若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说一切智若常若无常。说道相智一切相智若常若无常。说一切智若乐若苦。说道相智一切相智若乐若苦。说一切智若我若无我。说道相智一切相智若我若无我。说一切智若净若不净。说道相智一切相智若净若不净。若有能依如是等法修行精进。是行精进波罗蜜多。复作是说。行精进者。应求一切智若常若无常。应求道相智一切相智若常若无常。应求一切智若乐若苦。应求道相智一切相智若乐若苦。应求一切智若我若无我。应求道相智一切相智若我若无我。应求一切智若净若不净。应求道相智一切相智若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求一切智若常若无常。求道相智一切相智若常若无常。求一切智若乐若苦。求道相智一切相智若乐若苦。求一切智若我若无我。求道相智一切相智若我若无我。求一切智若净若不净。求道相智一切相智若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说一切陀罗尼门若常若无常。说一切三摩地门若常若无常。说一切陀罗尼门若乐若苦。说一切三摩地门若乐若苦。说一切陀罗尼门若我若无我。说一切三摩地门若我若无我。说一切陀罗尼门若净若不净。说一切三摩地门若净若不净。若有能依如是等法修行精进。是行精进波罗蜜多。复作是说。行精进者。应求一切陀罗尼门若常若无常。应求一切三摩地门若常若无常。应求一切陀罗尼门若乐若苦。应求一切三摩地门若乐若苦。应求一切陀罗尼门若我若无我。应求一切三摩地门若我若无我。应求一切陀罗尼门若净若不净。应求一切三摩地门若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求一切陀罗尼门若常若无常。求一切三摩地门若常若无常。求一切陀罗尼门若乐若苦。求一切三摩地门若乐若苦。求一切陀罗尼门若我若无我。求一切三摩地门若我若无我。求一切陀罗尼门若净若不净。求一切三摩地门若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说预流向预流果若常若无常。说一来向一来果不还向不还果阿罗汉向阿罗汉果若常若无常。说预流向预流果若乐若苦。说一来向一来果不还向不还果阿罗汉向阿罗汉果若乐若苦。说预流向预流果若我若无我。说一来向一来果不还向不还果阿罗汉向阿罗汉果若我若无我。说预流向预流果若净若不净。说一来向一来果不还向不还果阿罗汉向阿罗汉果若净若不净。若有能依如是等法修行精进。是行精进波罗蜜多。复作是说。行精进者。应求预流向预流果若常若无常。应求一来向乃至阿罗汉果若常若无常。应求预流向预流果若乐若苦。应求一来向乃至阿罗汉果若乐若苦。应求预流向预流果若我若无我。应求一来向乃至阿罗汉果若我若无我。应求预流向预流果若净若不净。应求一来向乃至阿罗汉果若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求预流向预流果若常若无常。求一来向乃至阿罗汉果若常若无常。求预流向预流果若乐若苦。求一来向乃至阿罗汉果若乐若苦。求预流向预流果若我若无我。求一来向乃至阿罗汉果若我若无我。求预流向预流果若净若不净。求一来向乃至阿罗汉果若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说一切独觉菩提若常若无常。说一切独觉菩提若乐若苦。说一切独觉菩提若我若无我。说一切独觉菩提若净若不净。若有能依如是等法修行精进。是行精进波罗蜜多。复作是说。行精进者。应求一切独觉菩提若常若无常。应求一切独觉菩提若乐若苦。应求一切独觉菩提若我若无我。应求一切独觉菩提若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求一切独觉菩提若常若无常。求一切独觉菩提若乐若苦。求一切独觉菩提若我若无我。求一切独觉菩提若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说一切菩萨摩诃萨行若常若无常。说一切菩萨摩诃萨行若乐若苦。说一切菩萨摩诃萨行若我若无我。说一切菩萨摩诃萨行若净若不净。若有能依如是等法修行精进。是行精进波罗蜜多。复作是说。行精进者。应求一切菩萨摩诃萨行若常若无常。应求一切菩萨摩诃萨行若乐若苦。应求一切菩萨摩诃萨行若我若无我。应求一切菩萨摩诃萨行若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求一切菩萨摩诃萨行若常若无常。求一切菩萨摩诃萨行若乐若苦求。一切菩萨摩诃萨行若我若无我。求一切菩萨摩诃萨行若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多</p>
<p>复次憍尸迦。若善男子善女人等。为发无上菩提心者。说诸佛无上正等菩提若常若无常。说诸佛无上正等菩提若乐若苦。说诸佛无上正等菩提若我若无我。说诸佛无上正等菩提若净若不净。若有能依如是等法修行精进。是行精进波罗蜜多。复作是说。行精进者。应求诸佛无上正等菩提若常若无常。应求诸佛无上正等菩提若乐若苦。应求诸佛无上正等菩提若我若无我。应求诸佛无上正等菩提若净若不净。若有能求如是等法修行精进。是行精进波罗蜜多。憍尸迦。若善男子善女人等。如是求诸佛无上正等菩提若常若无常。求诸佛无上正等菩提若乐若苦。求诸佛无上正等菩提若我若无我。求诸佛无上正等菩提若净若不净。依此等法行精进者。我说名为行有所得相似精进波罗蜜多。憍尸迦。如前所说当知皆是说有所得相似精进波罗蜜多。</p>
<p>　</p>				                
						<div id="pages" class="text-c"></div></div><hr><center><div class='sss'>普皆回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>大般若波罗蜜多经卷第五</p>
<p>　　　　三藏法师玄奘奉　诏译</p>
<p>　　初分相应品第三之二</p>
<p>复次舍利子。诸菩萨摩诃萨修行般若波罗蜜多。不见色若相应若不相应。不见受想行识若相应若不相应。不见眼处若相应若不相应。不见耳鼻舌身意处若相应若不相应。不见色处若相应。若不相应不见声香味触法处若相应若不相应。不见眼界。若相应若不相应。不见耳鼻舌身意界。若相应若不相应。不见色界若相应若不相应。不见声香味触法界若相应若不相应。不见眼识界若相应若不相应。不见耳鼻舌身意识界若相应若不相应。不见眼触若相应若不相应。不见耳鼻舌身意触若相应若不相应。不见眼触为缘所生诸受若相应若不相应。不见耳鼻舌身意触为缘所生诸受若相应若不相应。不见地界若相应若不相应。不见水火风空识界若相应若不相应。不见因缘若相应若不相应。不见等无间缘所缘缘增上缘若相应若不相应。不见从缘所生诸法若相应若不相应。不见无明若相应若不相应。不见行识名色六处触受爱取有生老死愁叹苦忧恼若相应若不相应。不见欲界若相应若不相应。不见色无色界若相应若不相应。不见布施波罗蜜多若相应若不相应。不见净戒安忍精进静虑般若波罗蜜多若相应若不相应。不见内空若相应若不相应。不见外空。内外空。空空。大空。胜义空。有为空。无为空。毕竟空。无际空。散空。无变异空。本性空。自相空。共相空。一切法空。不可得空。无性空。自性空。无性自性空若相应若不相应。不见真如若相应若不相应。不见法界法性。不虚妄性。不变异性。平等性。离生性。法定。法住。实际。虚空界。不思议界若相应若不相应。不见四念住若相应若不相应。不见四正断四神足五根五力七等觉支八圣道支若相应若不相应。不见苦圣谛若相应若不相应。不见集灭道圣谛若相应若不相应。不见十善业道若相应若不相应。不见五近事戒八近住戒若相应若不相应。不见施性福业事若相应若不相应。不见戒性修性福业事若相应若不相应。不见四静虑若相应若不相应。不见四无量四无色定若相应若不相应。不见八解脱若相应若不相应。不见八胜处九次第定十遍处若相应若不相应。不见空解脱门若相应若不相应。不见无相无愿解脱门若相应若不相应。不见一切陀罗尼门若相应若不相应。不见一切三摩地门若相应若不相应。不见极喜地若相应若不相应。不见离垢地。发光地。焰慧地。极难胜地。现前地。远行地。不动地。善慧地。法云地。若相应若不相应。不见五眼若相应若不相应。不见六神通若相应若不相应。不见佛十力若相应若不相应。不见四无所畏四无碍解大慈大悲大喜大舍十八佛不共法若相应若不相应。不见三十二大士相若相应若不相应。不见八十随好若相应若不相应。不见无忘失法若相应若不相应。不见恒住舍性若相应若不相应。不见一切智若相应若不相应。不见道相智一切相智一切相微妙智若相应若不相应。不见一切智智若相应若不相应。不见永拔一切烦恼习气若相应若不相应。不见预流果若相应若不相应。不见一来不还阿罗汉果若相应若不相应。不见独觉菩提若相应若不相应。不见一切菩萨摩诃萨行若相应若不相应。不见诸佛无上正等菩提若相应若不相应。不见我若相应若不相应。不见有情命者生者养者士夫补特伽罗意生儒童作者使作者起者使起者受者使受者知者见者若相应若不相应。舍利子。由是因缘。应知诸菩萨摩诃萨修行般若波罗蜜多。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观空与空相应不相应。不观无相与无相相应不相应。不观无愿与无愿相应不相应。何以故。舍利子。空无相无愿。皆无相应不相应故。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应。复次舍利子。诸菩萨摩诃萨修行般若波罗蜜多。入一切法自相空已。不观色若相应若不相应。不观受想行识若相应若不相应。是菩萨摩诃萨。不观色与前际若相应若不相应。何以故。不见前际故。不观受想行识与前际若相应若不相应。何以故。不见前际故。不观色与后际若相应若不相应。何以故。不见后际故。不观受想行识与后际若相应若不相应。何以故。不见后际故。不观色与现在若相应若不相应。何以故。不见现在故。不观受想行识与现在若相应若不相应。何以故。不见现在故。复次舍利子。诸菩萨摩诃萨修行般若波罗蜜多。不观前际与后际若相应若不相应。不观前际与现在若相应若不相应。不观后际与前际若相应若不相应。不观后际与现在若相应若不相应。不观现在与前际若相应若不相应。不观现在与后际若相应若不相应。不观前际与后际现在若相应若不相应。不观后际与前际现在若相应若不相应。不观现在与前际后际若相应若不相应。不观前际后际现在若相应若不相应。何以故。舍利子。三世空故。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与过去若相应若不相应。何以故。尚不见有过去。况观一切智与过去若相应若不相应。不观一切智与未来若相应若不相应。何以故。尚不见有未来。况观一切智与未来若相应若不相应。不观一切智与现在若相应若不相应。何以故。尚不见有现在。况观一切智与现在若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与色若相应若不相应。何以故。尚不见有色。况观一切智与色若相应若不相应。不观一切智与受想行识若相应若不相应。何以故。尚不见有受想行识。况观一切智与受想行识若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与眼处若相应若不相应。何以故。尚不见有眼处。况观一切智与眼处若相应若不相应。不观一切智与耳鼻舌身意处若相应若不相应。何以故。尚不见有耳鼻舌身意处。况观一切智与耳鼻舌身意处若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与色处若相应若不相应。何以故。尚不见有色处。况观一切智与色处若相应若不相应。不观一切智与声香味触法处若相应若不相应。何以故。尚不见有声香味触法处。况观一切智与声香味触法处若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与眼界若相应若不相应。何以故。尚不见有眼界。况观一切智与眼界若相应若不相应。不观一切智与耳鼻舌身意界若相应若不相应。何以故。尚不见有耳鼻舌身意界。况观一切智与耳鼻舌身意界若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨。修行般若波罗蜜多。不观一切智与色界若相应若不相应。何以故。尚不见有色界。况观一切智与色界若相应若不相应。不观一切智与声香味触法界若相应若不相应。何以故。尚不见有声香味触法界。况观一切智与声香味触法界若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与眼识界若相应若不相应。何以故。尚不见有眼识界。况观一切智与眼识界若相应若不相应。不观一切智与耳鼻舌身意识界若相应若不相应。何以故。尚不见有耳鼻舌身意识界。况观一切智与耳鼻舌身意识界若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与眼触若相应若不相应。何以故。尚不见有眼触。况观一切智与眼触若相应若不相应。不观一切智与耳鼻舌身意触若相应若不相应。何以故。尚不见有耳鼻舌身意触。况观一切智与耳鼻舌身意触若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与眼触为缘所生诸受若相应若不相应。何以故。尚不见有眼触为缘所生诸受。况观一切智与眼触为缘所生诸受若相应若不相应。不观一切智与耳鼻舌身意触为缘所生诸受若相应若不相应。何以故。尚不见有耳鼻舌身意触为缘所生诸受。况观一切智与耳鼻舌身意触为缘所生诸受若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与地界若相应若不相应。何以故。尚不见有地界。况观一切智与地界若相应若不相应。不观一切智与水火风空识界若相应若不相应。何以故。尚不见有水火风空识界。况观一切智与水火风空识界若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与因缘若相应若不相应。何以故。尚不见有因缘。况观一切智与因缘若相应若不相应。不观一切智与等无间缘所缘缘增上缘及从缘所生法若相应若不相应。何以故。尚不见有等无间缘所缘缘增上缘及从缘所生法。况观一切智与等无间缘所缘缘增上缘及从缘所生法若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与无明若相应若不相应。何以故。尚不见有无明。况观一切智与无明若相应若不相应。不观一切智与行识名色六处触受爱取有生老死愁叹苦忧恼若相应若不相应。何以故。尚不见有行乃至老死愁叹苦忧恼。况观一切智与行乃至老死愁叹苦忧恼若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与布施波罗蜜多若相应若不相应。何以故。尚不见有布施波罗蜜多。况观一切智与布施波罗蜜多若相应若不相应。不观一切智与净戒安忍精进静虑般若波罗蜜多若相应若不相应。何以故。尚不见有净戒安忍精进静虑般若波罗蜜多。况观一切智与净戒安忍精进静虑般若波罗蜜多若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与内空若相应若不相应。何以故。尚不见有内空。况观一切智与内空若相应若不相应。不观一切智与外空。内外空。空空。大空。胜义空。有为空。无为空。毕竟空。无际空。散空。无变异空。本性空。自相空。共相空。一切法空。不可得空。无性空。自性空。无性自性空。若相应若不相应。何以故。尚不见有外空乃至无性自性空。况观一切智与外空乃至无性自性空若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与四念住若相应若不相应。何以故。尚不见有四念住。况观一切智与四念住若相应若不相应。不观一切智与四正断四神足五根五力七等觉支。八圣道支若相应若不相应。何以故。尚不见有四正断乃至八圣道支。况观一切智与四正断乃至八圣道支若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与苦圣谛若相应若不相应。何以故。尚不见有苦圣谛。况观一切智与苦圣谛若相应若不相应。不观一切智与集灭道圣谛。若相应若不相应。何以故。尚不见有集灭道圣谛。况观一切智与集灭道圣谛若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与四静虑若相应若不相应。何以故。尚不见有四静虑。况观一切智与四静虑若相应若不相应。不观一切智与四无量四无色定若相应若不相应。何以故。尚不见有四无量四无色定。况观一切智与四无量四无色定若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与八解脱若相应若不相应。何以故。尚不见有八解脱。况观一切智与八解脱若相应若不相应。不观一切智与八胜处九次第定十遍处若相应若不相应。何以故。尚不见有八胜处九次第定十遍处。况观一切智与八胜处九次第定十遍处若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与空解脱门若相应若不相应。何以故。尚不见有空解脱门。况观一切智与空解脱门若相应若不相应。不观一切智与无相无愿解脱门若相应若不相应。何以故。尚不见有无相无愿解脱门。况观一切智与无相无愿解脱门若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与一切陀罗尼门若相应若不相应。何以故。尚不见有一切陀罗尼门。况观一切智与一切陀罗尼门若相应若不相应。不观一切智与一切三摩地门若相应若不相应。何以故。尚不见有一切三摩地门。况观一切智与一切三摩地门若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与极喜地若相应若不相应。何以故。尚不见有极喜地。况观一切智与极喜地若相应若不相应。不观一切智与离垢地。发光地。焰慧地。极难胜地。现前地。远行地。不动地。善慧地。法云地。若相应若不相应。何以故。尚不见有离垢地乃至法云地。况观一切智与离垢地乃至法云地若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与五眼若相应若不相应。何以故。尚不见有五眼。况观一切智与五眼若相应若不相应。不观一切智与六神通若相应若不相应。何以故。尚不见有六神通。况观一切智与六神通若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与佛十力若相应若不相应。何以故。尚不见有佛十力。况观一切智与佛十力若相应若不相应。不观一切智与四无所畏四无碍解大慈大悲大喜大舍十八佛不共法若相应若不相应。何以故。尚不见有四无所畏乃至十八佛不共法。况观一切智与四无所畏乃至十八佛不共法若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与三十二大士相若相应若不相应。何以故。尚不见有三十二大士相。况观一切智与三十二大士相若相应若不相应。不观一切智与八十随好若相应若不相应。何以故。尚不见有八十随好。况观一切智与八十随好若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与无忘失法若相应若不相应。何以故。尚不见有无忘失法。况观一切智与无忘失法若相应若不相应。不观一切智与恒住舍性若相应若不相应。何以故。尚不见有恒住舍性。况观一切智与恒住舍性若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与一切智若相应若不相应。何以故。尚不见有一切智。况观一切智与一切智若相应若不相应。不观一切智与道相智一切相智若相应若不相应。何以故。尚不见有道相智一切相智。况观一切智与道相智一切相智若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与佛若相应若不相应。何以故。尚不见有佛。况观一切智与佛若相应若不相应。不观一切智与菩提若相应若不相应。何以故。尚不见有菩提。况观一切智与菩提若相应若不相应。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不观一切智与佛若相应若不相应。亦不观佛与一切智若相应若不相应。何以故。一切智即是佛。佛即是一切智故。不观一切智与菩提若相应若不相应。不观菩提与一切智若相应若不相应。何以故。一切智即是菩提。菩提即是一切智故。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不着色有。不着色非有。不着受想行识有。不着受想行识非有。不着色常。不着色无常。不着受想行识常。不着受想行识无常。不着色乐。不着色苦。不着受想行识乐。不着受想行识苦。不着色我。不着色无我。不着受想行识我。不着受想行识无我。不着色寂静。不着色不寂静。不着受想行识寂静。不着受想行识不寂静。不着色空。不着色不空。不着受想行识空。不着受想行识不空。不着色无相。不着色有相。不着受想行识无相。不着受想行识有相。不着色无愿。不着色有愿。不着受想行识无愿。不着受想行识有愿。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不着眼处有。不着眼处非有。不着耳鼻舌身意处有。不着耳鼻舌身意处非有。不着眼处常。不着眼处无常。不着耳鼻舌身意处常。不着耳鼻舌身意处无常。不着眼处乐。不着眼处苦。不着耳鼻舌身意处乐。不着耳鼻舌身意处苦。不着眼处我。不着眼处无我。不着耳鼻舌身意处我。不着耳鼻舌身意处无我。不着眼处寂静。不着眼处不寂静。不着耳鼻舌身意处寂静。不着耳鼻舌身意处不寂静。不着眼处空。不着眼处不空。不着耳鼻舌身意处空。不着耳鼻舌身意处不空。不着眼处无相。不着眼处有相。不着耳鼻舌身意处无相。不着耳鼻舌身意处有相。不着眼处无愿。不着眼处有愿。不着耳鼻舌身意处无愿。不着耳鼻舌身意处有愿。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不着色处有。不着色处非有。不着声香味触法处有。不着声香味触法处非有。不着色处常。不着色处无常。不着声香味触法处常。不着声香味触法处无常。不着色处乐。不着色处苦。不着声香味触法处乐。不着声香味触法处苦。不着色处我。不着色处无我。不着声香味触法处我。不着声香味触法处无我。不着色处寂静。不着色处不寂静。不着声香味触法处寂静。不着声香味触法处不寂静。不着色处空。不着色处不空。不着声香味触法处空。不着声香味触法处不空。不着色处无相。不着色处有相。不着声香味触法处无相。不着声香味触法处有相。不着色处无愿。不着色处有愿。不着声香味触法处无愿。不着声香味触法处有愿。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不着眼界有。不着眼界非有。不着耳鼻舌身意界有。不着耳鼻舌身意界非有。不着眼界常。不着眼界无常。不着耳鼻舌身意界常。不着耳鼻舌身意界无常。不着眼界乐。不着眼界苦。不着耳鼻舌身意界乐。不着耳鼻舌身意界苦。不着眼界我。不着眼界无我。不着耳鼻舌身意界我。不着耳鼻舌身意界无我。不着眼界寂静。不着眼界不寂静。不着耳鼻舌身意界寂静。不着耳鼻舌身意界不寂静。不着眼界空。不着眼界不空。不着耳鼻舌身意界空。不着耳鼻舌身意界不空。不着眼界无相。不着眼界有相。不着耳鼻舌身意界无相。不着耳鼻舌身意界有相。不着眼界无愿。不着眼界有愿。不着耳鼻舌身意界无愿。不着耳鼻舌身意界有愿。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不着色界有。不着色界非有。不着声香味触法界有。不着声香味触法界非有。不着色界常。不着色界无常。不着声香味触法界常。不着声香味触法界无常。不着色界乐。不着色界苦。不着声香味触法界乐。不着声香味触法界苦。不着色界我。不着色界无我。不着声香味触法界我。不着声香味触法界无我。不着色界寂静。不着色界不寂静。不着声香味触法界寂静。不着声香味触法界不寂静。不着色界空。不着色界不空。不着声香味触法界空。不着声香味触法界不空。不着色界无相。不着色界有相。不着声香味触法界无相。不着声香味触法界有相。不着色界无愿。不着色界有愿。不着声香味触法界无愿。不着声香味触法界有愿。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应</p>
<p>复次舍利子。诸菩萨摩诃萨修行般若波罗蜜多。不着眼识界有。不着眼识界非有。不着耳鼻舌身意识界有。不着耳鼻舌身意识界非有。不着眼识界常。不着眼识界无常。不着耳鼻舌身意识界常。不着耳鼻舌身意识界无常。不着眼识界乐。不着眼识界苦。不着耳鼻舌身意识界乐。不着耳鼻舌身意识界苦。不着眼识界我。不着眼识界无我。不着耳鼻舌身意识界我。不着耳鼻舌身意识界无我。不着眼识界寂静。不着眼识界不寂静。不着耳鼻舌身意识界寂静。不着耳鼻舌身意识界不寂静。不着眼识界空。不着眼识界不空。不着耳鼻舌身意识界空。不着耳鼻舌身意识界不空。不着眼识界无相。不着眼识界有相。不着耳鼻舌身意识界无相。不着耳鼻舌身意识界有相。不着眼识界无愿。不着眼识界有愿。不着耳鼻舌身意识界无愿。不着耳鼻舌身意识界有愿。舍利子。诸菩萨摩诃萨修行般若波罗蜜多。与如是法相应故。当言与般若波罗蜜多相应。</p>
<p>　</p>				                
						<div id="pages" class="text-c"></div></div><hr><center><div class='sss'>普皆回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
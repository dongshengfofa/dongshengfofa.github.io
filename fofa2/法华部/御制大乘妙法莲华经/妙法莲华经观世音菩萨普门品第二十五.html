<meta charset='utf-8'><head><meta name='viewport' content='width=device-width, initial-scale=1'><meta name='applicable-device' content='pc'><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center> <a href="#" onclick="javascript:history.back(-1);">返回到上一页</a> </center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p><font color="#000000">御制观世音普门品经序</font></p>
<p><font color="#000000">观世音菩萨。以烁迦罗心。应变无穷。自在神通。遍游法界。入微尘国土。说法济度。具足妙相。弘誓如海。凡有因缘。发清净心。才举声称。即随声而应。所有欲愿。即获如意。妙法莲华经普门品者。为度脱苦恼之真诠也。人能常以是经作观。一念方萌。即见大悲胜相。能灭一切诸苦。其功德不可思议。朕惟。天道福善祸淫。故佛示果报。使人为善。而不敢为恶。夫天堂地狱。皆由人为。不违于方寸之内。故为善者得升天堂。为恶者即堕地狱。夫忠臣孝子吉人贞士其心即佛。故神明芘佑。业障俱泯。是以生不犯于宪条。没不堕于无间。夫凶顽之徒。一于为恶。弃五伦如敝帚。蹈刑法如饮甘。宁餧罗刹。不钦佛道。然人性本善。所为恶者。特气质之偏。苟能改心易虑。修省避畏。转移之间。恶可为善矣。为善则即善人。昔之所积之咎。如太空点尘。红罏片雪。消涤净尽。虽有果报。将安施乎。朕恒念此。惟恐世之人。有过而不知改。乃甘心焉以自弃。遂表章是经。使善良君子。永坚禁戒之心。广纳无量之福。为善功德。岂有涯涘哉。</font></p>
<p><font color="#000000">永乐九年五月初一日</font></p>
<p><font color="#000000">妙法莲华经观世音菩萨普门品经</font></p>
<p><font color="#000000">　　　　姚秦三藏法师鸠摩罗什译长行</font></p>
<p><font color="#000000">　　　　隋北天竺沙门阇那崛多译重颂</font></p>
<p><font color="#000000">　　观世音菩萨普门品第二十五</font></p>
<p><font color="#000000">尔时无尽意菩萨即从座起。偏袒右肩合掌向佛而作是言。世尊。观世音菩萨。以何因缘名观世音。佛告无尽意菩萨。善男子若有无量百千万亿众生受诸苦恼。闻是观世音菩萨。一心称名。观世音菩萨即时观其音声皆得解脱。若有持是观世音菩萨名者。设入大火火不能烧。由是菩萨威神力故。若为大水所漂。称其名号即得浅处。若有百千万亿众生。为求金银琉璃车磲马瑙珊瑚虎珀真珠等宝。入于大海。假使黑风吹其船舫。飘堕罗刹鬼国。其中若有乃至一人。称观世音菩萨名者。是诸人等。皆得解脱罗刹之难。以是因缘名观世音。若复有人。临当被害。称观世音菩萨名者。彼所执刀杖。寻段段坏。而得解脱。若三千大千国土满中夜叉罗刹。欲来恼人。闻其称观世音菩萨名者。是诸恶鬼。尚不能以恶眼视之。况复加害。设复有人。若有罪若无罪。杻械枷锁检系其身。称观世音菩萨名者。皆悉断坏即得解脱。若三千大千国土满中怨贼。有一商主将诸商人。赍持重宝经过崄路。其中一人作是唱言。诸善男子勿得恐怖。汝等。应当一心称观世音菩萨名号。是菩萨能以无畏施于众生。汝等。若称名者。于此怨贼当得解脱。众商人闻俱发声言南无观世音菩萨。称其名故即得解脱。无尽意。观世音菩萨摩诃萨。威神之力巍巍如是。若有众生多于淫欲。常念恭敬观世音菩萨。便得离欲。若多嗔恚。常念恭敬观世音菩萨。便得离嗔。若多愚痴。常念恭敬观世音菩萨。便得离痴。无尽意。观世音菩萨。有如是等大威神力多所饶益。是故众生常应心念。若有女人设欲求男。礼拜供养观世音菩萨。便生福德智慧之男。设欲求女。便生端正有相之女。宿殖德本众人爱敬。无尽意。观世音菩萨。有如是力。若有众生。恭敬礼拜观世音菩萨。福不唐捐。是故众生。皆应受持观世音菩萨名号。无尽意。若有人受持六十二亿恒河沙菩萨名字。复尽形供养饮食衣服卧具医药。于汝意云何。是善男子善女人功德多不。无尽意言。甚多世尊。佛言。若复有人受持观世音菩萨名号。乃至一时礼拜供养。是二人福正等无异。于百千万亿劫不可穷尽。无尽意。受持观世音菩萨名号。得如是无量无边福德之利</font></p>
<p><font color="#000000">无尽意菩萨白佛言。世尊。观世音菩萨。云何游此娑婆世界。云何而为众生说法。方便之力。其事云何。佛告无尽意菩萨。善男子。若有国土众生应以佛身得度者。观世音菩萨。即现佛身而为说法。应以辟支佛身得度者。即现辟支佛身而为说法。应以声闻身得度者。即现声闻身而为说法。应以梵王身得度者。即现梵王身而为说法。应以帝释身得度者。即现帝释身而为说法。应以自在天身得度者。即现自在天身而为说法。应以大自在天身得度者。即现大自在天身而为说法。应以天大将军身得度者。即现天大将军身而为说法。应以毗沙门身得度者。即现毗沙门身而为说法。应以小王身得度者。即现小王身而为说法。应以长者身得度者。即现长者身而为说法。应以居士身得度者。即现居士身而为说法。应以宰官身得度者。即现宰官身而为说法。应以婆罗门身得度者。即现婆罗门身而为说法。应以比丘比丘尼优婆塞优婆夷身得度者。即现比丘比丘尼优婆塞优婆夷身而为说法。应以长者居士宰官婆罗门妇女身得度者。即现妇女身而为说法。应以童男童女身得度者。即现童男童女身而为说法。应以天龙夜叉乾闼婆阿修罗迦楼罗紧那罗摩睺罗伽人非人等身得度者。即皆现之而为说法。应以执金刚身得度者。即现执金刚身而为说法。无尽意。是观世音菩萨。成就如是功德。以种种形游诸国土度脱众生。是故汝等。应当一心供养观世音菩萨。是观世音菩萨摩诃萨。于怖畏急难之中能施无畏。是故此娑婆世界。皆号之为施无畏者。无尽意菩萨白佛言。世尊。我今当供养观世音菩萨。即解颈众宝珠璎珞。价直百千两金。而以与之。作是言。仁者。受此法施珍宝璎珞。时观世音菩萨不肯受之。无尽意复白观世音菩萨言。仁者。愍我等故受此璎珞</font></p>
<p><font color="#000000">尔时佛告观世音菩萨。当愍此无尽意菩萨及四众天龙夜叉乾闼婆阿修罗迦楼罗紧那罗摩睺罗伽人非人等故。受是璎珞。即时观世音菩萨愍诸四众及于天龙人非人等。受其璎珞。分作二分。一分奉释迦牟尼佛。一分奉多宝佛塔。无尽意。观世音菩萨。有如是自在神力。游于娑婆世界。尔时无尽意菩萨。以偈问曰</font></p>
<p><font color="#000000">　</font></p>
<p><font color="#000000">　世尊妙相具　　我今重问彼</font></p>
<p><font color="#000000">　佛子何因缘　　名为观世音</font></p>
<p><font color="#000000">　具足妙相尊　　偈答无尽意</font></p>
<p><font color="#000000">　汝听观音行　　善应诸方所</font></p>
<p><font color="#000000">　弘誓深如海　　历劫不思议</font></p>
<p><font color="#000000">　侍多千亿佛　　发大清净愿</font></p>
<p><font color="#000000">　我为汝略说　　闻名及见身</font></p>
<p><font color="#000000">　心念不空过　　能灭诸有苦</font></p>
<p><font color="#000000">　假使兴害意　　推落大火坑</font></p>
<p><font color="#000000">　念彼观音力　　火坑变成池</font></p>
<p><font color="#000000">　或漂流巨海　　龙鱼诸鬼难</font></p>
<p><font color="#000000">　念彼观音力　　波浪不能没</font></p>
<p><font color="#000000">　或在须弥峰　　为人所推堕</font></p>
<p><font color="#000000">　念彼观音力　　如日虚空住</font></p>
<p><font color="#000000">　或被恶人逐　　堕落金刚山</font></p>
<p><font color="#000000">　念彼观音力　　不能损一毛</font></p>
<p><font color="#000000">　或值怨贼绕　　各执刀加害</font></p>
<p><font color="#000000">　念彼观音力　　咸即起慈心</font></p>
<p><font color="#000000">　或遭王难苦　　临刑欲寿终</font></p>
<p><font color="#000000">　念彼观音力　　刀寻段段坏</font></p>
<p><font color="#000000">　或囚禁枷锁　　手足被杻械</font></p>
<p><font color="#000000">　念彼观音力　　释然得解脱</font></p>
<p><font color="#000000">　咒诅诸毒药　　所欲害身者</font></p>
<p><font color="#000000">　念彼观音力　　还着于本人</font></p>
<p><font color="#000000">　或遇恶罗刹　　毒龙诸鬼等</font></p>
<p><font color="#000000">　念彼观音力　　时悉不敢害</font></p>
<p><font color="#000000">　若恶兽围绕　　利牙爪可怖</font></p>
<p><font color="#000000">　念彼观音力　　疾走无边方</font></p>
<p><font color="#000000">　蚖蛇及蝮蝎　　气毒烟火燃</font></p>
<p><font color="#000000">　念彼观音力　　寻声自回去</font></p>
<p><font color="#000000">　云雷鼓掣电　　降雹澍大雨</font></p>
<p><font color="#000000">　念彼观音力　　应时得消散</font></p>
<p><font color="#000000">　众生被困厄　　无量苦逼身</font></p>
<p><font color="#000000">　观音妙智力　　能救世间苦</font></p>
<p><font color="#000000">　具足神通力　　广修智方便</font></p>
<p><font color="#000000">　十方诸国土　　无刹不现身</font></p>
<p><font color="#000000">　种种诸恶趣　　地狱鬼畜生</font></p>
<p><font color="#000000">　生老病死苦　　以渐悉令灭</font></p>
<p><font color="#000000">　真观清净观　　广大智慧观</font></p>
<p><font color="#000000">　悲观及慈观　　常愿常瞻仰</font></p>
<p><font color="#000000">　无垢清净光　　慧日破诸闇</font></p>
<p><font color="#000000">　能伏灾风火　　普明照世间</font></p>
<p><font color="#000000">　悲体戒雷震　　慈意妙大云</font></p>
<p><font color="#000000">　澍甘露法雨　　灭除烦恼焰</font></p>
<p><font color="#000000">　诤讼经官处　　怖畏军阵中</font></p>
<p><font color="#000000">　念彼观音力　　众怨悉退散</font></p>
<p><font color="#000000">　妙音观世音　　梵音海潮音</font></p>
<p><font color="#000000">　胜彼世间音　　是故须常念</font></p>
<p><font color="#000000">　念念勿生疑　　观世音净圣</font></p>
<p><font color="#000000">　于苦恼死厄　　能为作依怙</font></p>
<p><font color="#000000">　具一切功德　　慈眼视众生</font></p>
<p><font color="#000000">　福聚海无量　　是故应顶礼　</font></p>
<p><font color="#000000">尔时持地菩萨即从座起。前白佛言。世尊。若有众生。闻是观世音菩萨品自在之业普门示现神通力者。当知是人功德不少。佛说是普门品时。众中八万四千众生。皆发无等等阿耨多罗三藐三菩提心。</font></p>
<p>　</p>
				                
						<div id="pages" class="text-c"></div></div><hr><center><div class='sss'>普皆回向:愿此功德种善根，累世怨亲同沾恩。由此解脱诸苦恼，共证菩提度有情。</div></center> 
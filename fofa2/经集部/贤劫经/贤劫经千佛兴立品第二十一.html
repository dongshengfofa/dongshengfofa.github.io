<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<font COLOR="#000000">
<p>贤劫经卷第七</p>
<p>　　　　西晋月氏三藏竺法护译</p>
<p>　　千佛兴立品第二十一</p>
<p>尔时喜王菩萨复白佛言。善哉世尊。愿说贤劫诸佛名号。及佛父母佛子侍者。上首圣尊诸弟子等。舍利光明寿命长短。比丘众会法立年数。种姓佛教经法流布。所可度脱诸天人民。使会者闻心开意悦皆发道心。多所哀念多所安隐。愍伤诸天及十方人一切众生。又将来世诸菩萨施。以得听受是经法已。益加乐学志愿尊法为显大明。唯垂大哀。重为散意令三界蒙。佛告喜王菩萨。今当说之。谛听善思。唯诺启受。喜王菩萨与诸大众受教专精一心皆听</p>
<p>佛言。拘留孙如来至真等正觉所生土地。城名仁贤。王所治处。姓曰迦叶。父曰祠祀施。梵志种所生。母字维耶妙胜。子曰上胜。侍者名觉意。智慧弟子维头。神足曰抄儿。其佛身光照四十里。一会说经四万比丘。二会七万。三会六万。皆成声闻。佛在世时人寿四万岁。正法住世八万岁。舍利并合作一大寺</p>
<p>拘那含牟尼如来至真所生土地。城名上被。梵志种父名施尊。母字上妙。子曰泽明集。侍者曰吉善。智慧弟子曰最上。神足曰不舍。佛在世时人寿三万岁。一会说经七万比丘。二会六万。三会五万。皆得罗汉。其佛光明照二十里。正法存立千岁。舍利并合兴一大寺</p>
<p>迦叶如来所生土地。城名神氏。佛光照十里。梵志种。父名梵施。母字经业。子曰导师。侍者曰普友。上首智慧弟子名开明。神足曰坻舍。佛在世时人寿二万岁。一会说经二万比丘。二会万八千。三会万六千。皆得道证。正法存立七万岁。舍利并合兴一大寺</p>
<p>喜王听之。今我能仁所生土地。城名迦维罗卫。君子种姓瞿昙。其光圆照七尺。父曰白净。母字极妙。子曰罗云。侍者曰阿难。智慧上首弟子字舍利弗。神足弟子曰目连。今世人寿百岁或长或短。一会说经千二百五十比丘众。皆得道证。舍利普布八方上下。正法存立五百岁。像法存立亦五百岁</p>
<p>慈氏如来所生土地。城名妙意。王者所处。其佛威光照四十里。梵志种。父名梵乎。母字梵经。子曰德力。侍者曰海氏。智慧上首弟子号慧光。神足曰坚精进。佛在世时人寿八万四千岁。一会说经九十六亿。二会九十四亿。三会九十二亿。皆得阿罗汉。舍利并合共兴大寺。正法存立八万岁</p>
<p>师子如来所生土地。城名曰华土。其佛光明照四十里。君子种父名勇师子。母字江音。子字大力。侍者曰善乐。上首神足弟子曰雨氏。智慧弟子曰慧积。佛在世时人寿七万岁。一会说法百亿比丘。二会九十亿。三会八十亿声闻集矣。皆得道证。正法存立亿岁。舍利普流八方上下</p>
<p>光炎如来所生土地。城名星宿主。其佛光明照二千里。君子种父名善意。母字妙华。子字以时。侍者曰长喜。上首神足弟子名雷吼。智慧弟子曰尊教。其佛在世时人寿九万岁。一会百千亿。二会九十九亿。三会九十八亿。皆得道证。正法存立八万五千岁。舍利普流八方上下</p>
<p>牟尼柔仁如来所生土地。城名曰上华王所治处。其佛光明照四十里。父名大山。母字须满光。子曰上宝。侍者曰尊上。上首神足弟子曰超施。智慧弟子曰快意。佛在世时人寿六万岁。一会八十垓。二会七十亿。三会五十亿。皆得罗汉。正法存立一千岁。舍利普流八方上下</p>
<p>华氏如来所生土地。城名曰莲华王所治处。其佛光明照三百二十里。梵志种父名尊名。母曰妙华。子曰智根。侍者曰乐道。上首神足弟子名无害。智慧弟子名法力。一会说法弟子六百亿。二会三十五亿。三会三十四亿。皆得道证。佛在世时。人寿五十万岁。正法存立具足千岁。舍利普流遍布八方上下</p>
<p>次复有佛。同号华氏如来。所生土地城名甚大广。其佛光明照四十里。梵志种。父名华发。母字法主。子字曰鲜洁。侍者曰心念。上首神足弟子曰忻乐。智慧弟子曰善忻喜。其佛在世时人寿九亿岁。一会说法十四亿弟子共集。二会十五亿。三会十六亿。皆得道证。正法存立十亿岁。舍利普流八方上下</p>
<p>善目如来所生土地。城名造贤王所治处。其佛光明照四百八十里。梵志种。父名珍宝。母字言谈。子名宿王。侍者曰世爱。上首神足弟子曰师子步。智慧弟子曰无量意。佛在世时人寿七万岁。一会说法三十垓弟子共集。二会说法二十八垓。三会说法三十六垓。皆得道证。正法存立一亿岁。从是已来第一初兴诸如来计斯十一佛。随其众生所行纯熟而开化之。其余诸佛皆各如是十一也。广布舍利八方上下</p>
<p>其导师如来所生土地。城名最锦王所治处。其佛光明照千三百六十里。梵志种。父字无难。母字愍伤。子曰爱光。侍者曰大泛流。上首智慧弟子名曰上首。神足弟子曰是愍。佛在世时人寿千亿岁。一会弟子说法七十垓集。二会六十垓。三会五十垓。皆得道证。正法存立九万二千岁。舍利普流八方上下</p>
<p>大多如来所生土地。城名俗人王所治处。其佛光明照三千里。君子种。父名内进。母字舍嫉。子曰照明。侍者曰善思。上首智慧弟子名无难音。神足弟子曰岁无青。佛在世时人寿四十亿岁。一会说经百千垓诸弟子集。从是已后不可复计。正法存立亿岁。舍利普流八方上下</p>
<p>大力如来所生土地。城名宝威。其佛光明照千二百里。梵志种。父名所选。母字甚威。子曰师子步。侍者曰爱子。上首神足弟子善住。智慧弟子曰尊施。佛在世时人寿四万岁。一会说经弟子一垓人来集。二会二垓。三会一垓。皆得道证。正法存立八万四千岁。舍利并合集立一大寺</p>
<p>宿王如来所生土地。城名紫金王所治处。梵志种。其佛光明照四千里。父名施光。母字善意。子曰供养。侍者名勤力。上首智慧弟子名炽盛音。神足弟子名建立。一会说经弟子百亿人集。二会九十亿。三会八十亿。皆得道证。正法存立千岁。舍利普流八方上下</p>
<p>修药如来所生土地。城名谈主王所治处。其佛光明照四十里。君子种。父名善寂。母字所乐。子曰须弥幢。侍者曰华氏。上首智慧弟子曰尊法。神足弟子曰福力。佛在世时人寿七万七千岁。一会说法七十亿弟子集。二会六十九亿。三会六十八亿。皆得道证。正法存立六万岁。舍利普流八方上下</p>
<p>名称英如来所生土地。城名清威。君子种。其佛光明照百二十里。父名光焰。母字谈言。子字上华。侍者曰眼受。上首智慧弟子字智力。神足弟子曰师子力。一会说经三十三垓弟子集。二会三十二垓。三会三十一垓弟子集。皆得道证。正法存立二亿岁。舍利并合兴一大寺</p>
<p>大光如来所生土地。城名安乐。其佛光明照千六百里。君子种。父名金刚。母字伏施。子曰良田。侍者寂意。上首智慧弟子名道众。神足弟子曰坚刃。佛在世时人寿百千岁。一会说经八十亿三千万弟子集。二会复倍。三会六垓。皆得道证。正法存立三万岁。舍利普流八方上下</p>
<p>照明如来所生土地。城名安隐法。其佛光明照三百六十里。君子种。父名名称。母字善供。子曰奉行。侍者曰上善郡。上首智慧弟子曰善贤。神足弟子曰流江。佛在世时人寿五百岁。一会说经六十二垓弟子集。二会六十一垓。三会六十垓弟子。皆得道证。正法存立四万八千岁。舍利普流八方上下</p>
<p>日藏如来所生土地。城名华主王所治处。其佛光明照八万里。梵志种。父名富有。母字妙华。子曰焰光。侍者曰慧上。上首智慧弟子名智兵。神足弟子曰刚兵。佛在世时其人寿七十亿岁。一会说经百千比丘集。二会百亿。三会如尘。皆得道证。正法存立三十亿岁。舍利并合兴一大寺</p>
<p>月氏如来所生土地。城名上宝王所治处。其佛光明照三百二十里。君子种。父名清部。母字药子。子曰满宿。侍者曰供味。上首智慧弟子曰智最。神足弟子曰因法供。佛在世时人寿六千岁。一会说经二千二百亿弟子集。二会千四百亿。三会千八百亿。四会一千四百亿。皆得道证。正法存立万一千岁。舍利并合兴一大寺</p>
<p>光照如来所生土地。城名音乘。其佛光明照二千六百四十里。君子种。父名福施。母字法主。子曰闻上。侍者曰善辩。上首智慧弟子曰雨音。神足弟子曰慧上。佛在世时人寿百千岁。一会说经七十万弟子集。二会八十万。三会九十万。皆得道证。正法存立十万岁。舍利普流八方上下</p>
<p>善照如来所生土地。城名光焰王所治处。其佛光明照六百四十里。梵志种。父名日晖。母字月氏。子曰大神妙。侍者曰多坚。上首智慧弟子名慧施。神足弟子字所在吉。佛在世时人寿八万五千岁。一会说经五百亿弟子集。二会四百亿。三会三百亿。皆得道证。正法存立四万五千岁。舍利普流八方上下</p>
<p>无忧如来所生土地。城名智慧。其佛光明照四百里。君子种。父名执华。母字法氏。子曰执光。侍者曰乐音。上首智慧弟子曰雨积。神足弟子曰胜施。佛在世时人寿百千岁。一会说经二垓弟子集。二会一垓。三会九十五亿。皆得道证。正法存立十三万岁。舍利并合兴一大寺</p>
<p>威神如来所生土地。城名阎浮上。其佛光明照三百二十里。梵志种。父名贤天。母字爱施。子曰明焰。侍者曰见敬。上首智慧弟子曰取英。神足弟子曰度世。佛在世时人寿三万三千岁。一会说经八十亿弟子集。二会七十八亿。三会七十六亿。皆得道证。正法存立七十七亿岁。舍利并合兴一大寺焰光如来所生土地。城名镫氏。其佛光明照千佛土。梵志种。父名敬法。母字莲华氏。子曰月行。侍者曰通慕音。上首智慧弟子曰德首。神足弟子曰斯施。佛在世时人寿万四千岁。一会说法十六亿弟子集。二会十七亿。三会十八亿。皆得道证。正法存立二十一十万岁。舍利普流八方上下</p>
<p>执华如来所生土地。城名造福王所治处。其佛光明照三千二百里。君子种。父名白莲华。母字施德。子曰福首。侍者曰好颜。上首智慧弟子名无量土。神足弟子曰重王。佛在世时人寿七万岁。一会说经九十亿弟子集。二会九十九亿。三会八十八亿。皆得道证。正法存立亿岁。舍利普流八方上下</p>
<p>勋光如来所生土地。城名莲华王所治处。其佛光明照二千四百里。君子种。父名光照。母字德至。子曰法辩。侍者曰福供。上首智慧弟子曰琉璃藏。神足弟子曰极施。佛在世时人寿三百岁。一会说经十六亿弟子集。二会十二亿。三会十八亿。皆得道证。正法存立亿岁。舍利普流八方上下</p>
<p>现义如来所生土地。城名导御郡王所治处。其佛光明照二千四百八十里。梵志种。父名柔郡。母字敬天。子曰德称。侍者曰梵音。上首智慧弟子曰训戒意。神足弟子曰胜施。佛在世时人寿百岁。一会说经六十二垓弟子集。二会七十垓。三会八十垓。皆得道证。正法存立亿岁。舍利普流八方上下</p>
<p>锭耀如来所生土地。城名宝锦王所治处。其佛光明照二千里。君子种。父名宝施。母字焰味。子曰宝藏。侍者曰意悦。上首智慧弟子曰无能当。神足弟子曰大力。佛在世时人寿五万岁。一会说经七十万弟子集。二会九十万。三会百万弟子。皆得道证。正法存立二十万岁。舍利并合兴一大寺</p>
<p>兴盛如来所生土地。城名威光。其佛光明照四十里。梵志种。父名善兴。母字快意。子曰胜友。侍者曰师子力。上首智慧弟子曰光忧施。神足弟子曰山积。佛在世时人寿四万岁。一会说法一亿弟子集。二会二亿。三会三亿。皆得道证。正法存立九万岁。舍利普流遍于十方</p>
<p>贤氏如来所生土地。城名专吉王所治处。其佛光明照三千八十里。梵志种。父名栴施。母字阎上。子曰雄施。侍者曰月爱。上首智慧弟子曰海氏。神足弟子曰龙力。佛在世时人寿七万岁。一会说经二百三十万弟子集。二会三百五十万。三会三百八十万弟子。皆得道证。正法存立十万岁。舍利并合兴一大寺</p>
<p>善乐如来所生土地。城名善富。其佛光明照四百里。梵志种。父名土尊。母字月辞。子曰法自由。侍者曰世爱。上首智慧弟子曰雷音。神足弟子曰施华。佛在世时人寿三万六千岁。一会说经三十亿弟子集。二会二万八千。三会二万七千弟子。皆得道证。正法存立百千岁。舍利普流遍于十方</p>
<p>顶髻施如来所生土地。城名清天。其佛光明照四千里。梵志种。父名重王。母字披其私。子曰山施。侍者曰月天。上首智慧弟子曰乐慧。神足弟子曰魔所供。佛在世时人寿五千岁。一会说经六十二亿弟子集。二会六十一亿。三会六十亿弟子。皆得道证。正法存立七万七千岁。舍利并合兴一大寺</p>
<p>眉间如来所生土地。城名悦天。其佛光明照四千里。梵志种。父名国重。母字习施。子曰正施。侍者曰月天。上首智慧弟子曰慧施。神足弟子曰供柔。佛在世时人寿五万岁。一会说经六十二亿弟子集。二会六十一亿。三会六十亿。正法存立七万岁。舍利并合兴一大寺</p>
<p>坚固如来所生土地。城名福音。其佛光明照四千里。梵志种。父名树王。母字施珊瑚。子曰施世。侍者曰首力。上首智慧弟子曰月英。神足弟子曰动光。佛在世时人寿万二千岁。一会说经百千弟子集。二会九万。三会八万弟子。皆得道证。正法存立二万八千岁。舍利普流遍布十方</p>
<p>首威如来所生土地。城名宝氏。其佛光明照四百里。君子种。父名柔华。母字法氏。子曰爱英。侍者曰坚进。上首智慧弟子曰施断。神足弟子曰人力。佛在世时人寿百岁。一会说经百亿弟子集。皆得道证。正法存立亿岁。舍利普流遍于十方</p>
<p>难胜如来所生土地。城名疗吉王所治处。其佛光明照四十亿里。君子种。父名清天。母字福氏。子曰月寂。侍者曰诚爱。上首智慧弟子曰宝上。神足弟子曰雷音。佛在世时人寿八亿岁。一会说经三十垓弟子集。二会五十垓。三会八十垓弟子。皆得道证。正法存立八十亿岁。舍利普流八方上下</p>
<p>德幢如来所生土地。城名善柔王所治处。其佛光明照二百里。梵志种。父名供友。母字居世。子曰金刚集。侍者曰宝爱。上首智慧弟子曰日藏。神足弟子曰承御。佛在世时人寿亿岁。一会说经三十万垓弟子集。二会五十万垓。三会六十万垓弟子。皆得道证。正法存立三亿岁。舍利并合兴立一大寺</p>
<p>闲静如来所生土地。城名宝妙。其佛光明照三千四十里。君子种。父名曰越步。母字无所进。子曰月训。侍者曰琉璃藏。上首智慧弟子曰力天。神足弟子曰喜爱。佛在世时人寿百千岁。如前诸如来所现造业。其余诸佛亦复如是。所度等无有异。是故斯会正法存立五十万岁。其佛土地皆宝合成。悉有众珍咸生宝树。有衣服树周流遍国。国土人民所生无有众难三恶之趣。舍利普布周流十方</p>
<p>坚重如来所生土地。城名佳妙。其佛光明照二十里。梵志种。父名宝上。母字宝光。子曰持地。侍者曰寂意。上首智慧弟子曰音十里。神足弟子曰吉利。其佛在世时人寿三千岁。一会说经法百千弟子集。皆得道证。一会无二。正法存立七万七千岁。舍利普流遍布十方</p>
<p>梵音如来所生土地。城名光威。其佛光明照三千三百二十里。梵志种。父名上最。母字至诚氏。子曰福威。侍者曰莲目。上首智慧弟子曰雪色。神足弟子曰施炎。佛在世时人寿九万岁。一会说经八十六亿弟子集。二会九十亿。三会百亿。皆得道证。正法存立三千岁。舍利并合兴一大寺</p>
<p>次贤如来所生土地。城名华茂。其佛光明照二百四十里。君子种。父名福爱。母字安养。子曰时节施。侍者曰造义。上首智慧弟子曰日月。上首神足弟子曰上金。其佛在世时人寿五十万岁。一会说经七十亿弟子集。二会七十八亿。三会八十亿。皆得道证。正法存立四万岁。舍利并合兴一大寺</p>
<p>无本如来所生土地。城名俗所敬。其佛光明照四百里。梵志种。父名海氏。母字弃垢。子曰四眼。侍者曰降根。上首智慧弟子曰善思义。神足弟子曰响审。其佛在世时人寿八万岁。一会说经七万二千五百人皆得罗汉。二会七万六千三百。三会七万五千人。皆得道证。正法存立八万岁。舍利普流周遍十方</p>
<p>光兴如来所生土地。城名金光。其佛光明照二千刹土。君子种。父名光焰。母字宝施。子曰乐德。侍者曰月华。上首智慧弟子曰极音。神足弟子曰自在。佛在世时人寿五亿岁。一会说经五十亿百千弟子集。二会四十亿百千。三会三十亿百千。皆得道证。正法存立七亿百千岁。舍利普流遍布十方</p>
<p>大明山如来所生土地。城名宝净。其佛光明照三千二百里。梵志种。父名月盛。母字日施。子曰善盖。侍者曰宝共。上首智慧弟子曰若干觉。神足弟子曰智爱。佛在世时人寿八千岁。一会说经七十亿弟子集。二会八十亿。三会九十亿。皆得道证。正法存立九万二千岁。舍利并合兴一大寺</p>
<p>金刚如来所生土地。城名善行威。其佛光明照百四十里。君子种。父名明珠光。母字青莲目。子曰寿命。侍者曰海氏。上首智慧弟子曰坚施。神足弟子曰尊友。佛在世时人寿百千岁。一会说经四十亿弟子集。二会三十亿。三会三十二亿。皆得道证。正法存立千岁。舍利普流遍布十方</p>
<p>忆识如来所生土地。城名旃陀氏。其佛光明照三千三百六十里。梵志种。父名华氏。母字焰光。子曰宝舍。侍者曰意乐。上首智慧弟子曰无畏。神足弟子曰石王。佛在世时人寿亿岁。一会说经七十垓弟子集。二会六十六垓。三会五十垓。皆得道证。正法存立二亿岁。舍利并合兴一大寺</p>
<p>无畏如来所生土地。城名甚和柔。其佛光明照三千六百里。君子种。父名施光。母字善目。子曰思夷华。侍者曰月氏。上首智慧弟子曰重王。神足弟子曰天氏。佛在世时人寿百千岁。一会说经八十垓弟子集。二会七十八垓。三会七十六垓。皆得道证。正法存立亿岁。舍利普流遍布十方</p>
<p>宝氏如来所生土地。城名次坚。其佛光明照百二十里。梵志种。父名弃嫉。母字福施供。子曰施供药。侍者曰集施。上首智慧弟子曰无能当。神足弟子曰强步。佛在世时人寿万八千岁。一会说经四十亿弟子集。二会三十八亿。三会十六亿。皆得道证。正法存立七万岁。舍利并合兴一大寺</p>
<p>莲华目如来所生土地。城名华郡。其佛光明照千二百八十里。君子种。父名上华。母字妙颜。子曰大爱。侍者曰无忧华。上首智慧弟子曰智光。神足弟子曰重施。佛在世时人寿八千岁。一会说经七亿弟子集。二会三十四亿。三会四十亿。皆得道证。正法存立五十六亿岁。舍利普流遍布十方</p>
<p>力将如来所生土地。城名上贤。其佛光明照二百一十里。君子种。父名力天。母字施安。子曰满明。侍者曰护法。上首智慧弟子曰胜王。神足弟子曰善安。佛在世时人寿万六千岁。一会说经六十万弟子集。二会五十万八千。三会七十五万二千。皆得道证。正法存立千岁。舍利并合兴一大寺</p>
<p>华光如来所生土地。城名善月华。其佛光明照三千一百二十里。梵志种。父名爱见。母字星宿。子曰坚证。侍者曰觉氏。上首智慧弟子曰义氏。神足弟子曰详幢。佛在世时人寿二万二千岁。一会说经三十亿弟子集。二会三十二亿。三会亦三十二亿。皆得道证。正法存立五万岁。舍利普流遍布十方</p>
<p>伏爱如来所生土地。城名上财。其佛光明照三百二十里。君子种。父名时氏。母字贤首。子曰训寂。侍者曰愍伤。上首智慧弟子曰善宿。神足弟子曰思夷华。佛在世时人寿百千岁。一会说经九百亿弟子集。二会八十亿。三会七十亿。皆得道证。正法存立五十万岁舍利普流八方上下</p>
<p>大威如来所生土地。城名富祠。其佛光明照二百里。梵志种。父名宝藏。母字威氏。子曰照上。侍者曰善多。上首智慧弟子曰焰光。神足弟子曰紫藏。佛在世时人寿五千岁。一会说经七万弟子集。二会七万五千。三会八万人。皆得道证。正法存立二万一千岁。舍利并合兴一大寺</p>
<p>梵氏如来所生土地。城名上味。其佛光明照百二十里。梵志种。父名爱无忧。母字旃陀氏。子曰胜兵。侍者曰甚调。上首智慧弟子曰进士。神足弟子曰金刚结。佛在世时人寿万二千岁。一会说经亿弟子集。止有是一会皆得道证。正法存立万四千岁。舍利并合兴一大寺</p>
<p>无量曜如来所生土地。城名神祇。其佛光明照三千八百里。君子种。父名尊音。母字月光。子曰欣善。侍者曰善兵。上首智慧弟子曰乐响。神足弟子曰焰光。佛在世时人寿八万岁。一会说经二百亿弟子集。二会四百亿。三会六百亿。皆得道证。正法存立亦八万岁。舍利普流八方上下</p>
<p>龙施如来所生土地。城名宝锦。其佛光明照二十里。君子种。父名持胜。母字法氏。子曰福力。侍者曰宝城。上首智慧弟子曰阎最。神足弟子曰雄天。佛在世时人寿七万六千岁。一会说经八万弟子集。二会七万八千。三会七万五千人。皆得道证。正法存立千岁。舍利并合兴一大寺</p>
<p>坚步如来所生土地。城名上贤。其佛光明照二百里。君子种。父名师子发。母字那罗施。子曰法音。侍者曰善应。上首智慧弟子曰宝施。神足弟子曰月施。佛在世时人寿亿岁。一会说经百亿弟子集。二会九十亿。三会九十八亿。皆得道证。正法存立五万岁。舍利普流遍布十方</p>
<p>不虚见如来所生土地。城名逮受其佛光明圆照七尺。君子种。父名清施。母字柔甘具。子曰焰味。侍者曰阎吼。上首智慧弟子曰安明友。神足弟子曰伊沙罗。佛在世时人寿百岁。一会说经九十六亿弟子集。二会九十八亿。三会百亿。皆得道证。正法存立千岁。舍利普流遍布十方</p>
<p>精进施如来所生土地。城名治波。其佛光明照四十里。梵志种。父名贤吼。母字首意。子曰无忧天。侍者曰大神便。上首智慧弟子曰乐尊。神足弟子曰月首。佛在世时人寿千岁。一会说经八十垓弟子集。皆得道证。正法存立三千岁。舍利并合兴一大寺</p>
<p>贤力如来所生土地。城名得乐志。其佛光明照四百里。君子种。父名宝威。母字福意。子曰常施。侍者曰石乐。上首智慧弟子曰慧殊。神足弟子曰海意。其佛在世时人寿六千岁。一会说经八百万亿弟子集。皆得道证。由得自在。正法存立二万一千岁。舍利普流遍布十方</p>
<p>欣乐如来所生土地。城名财富。其佛光明照百六十里。梵志种。父名梵天。母字供首。子曰大威。侍者曰行步安。上首智慧弟子曰多福。神足弟子曰乐目。佛在世时人寿八万四千岁。一会说经七十三亿弟子集。二会七十二亿。三会七十一亿。皆得道证。正法存立九千岁。舍利普流遍布十方</p>
<p>不退没如来所生土地。城名长威。其佛光明照三千八百里。君子种。父名医王。母字宿首。子曰华天。侍者曰力胜。上首智慧弟子曰称无量。神足弟子曰勇步。佛在世时人寿二万一千岁。一会说经六十亿弟子集。二会五十八亿。三会五十六亿。皆得道证。正法存立九千岁。舍利并合兴一大寺</p>
<p>师子幢如来所生土地。城名乌扇迦。其佛光明照三百六十里。君子种。父名法幢。母字福友。子曰贵施。侍者曰大神。上首智慧弟子曰爱施。神足弟子曰勤诣。佛在世时人寿二万八千岁。一会说经二十二亿弟子集。二会二十一亿。三会二十亿。皆得道证。正法存立八千岁。舍利普流遍布十方</p>
<p>胜知如来所生土地。城名宝焰。其佛光明照四百里。君子种。父名日藏。母字华目。子曰乐成。侍者曰法氏。上首智慧弟子曰修成。神足弟子曰善法。佛在世时人寿八万岁。一会说经三十六亿弟子集。二会三十七亿。三会三十八亿。皆得道证。正法存立六百万岁。舍利并合兴一大寺</p>
<p>法氏如来所生土地。城名爱天。梵志种。其佛光明照二百八十里。父字莫胜。母字闻氏。子曰胜天根。侍者曰日施。上首智慧弟子曰大乐。神足弟子曰施药。佛在世时人寿亿岁。一会说经八亿弟子集。二会七亿。三会六亿。皆得道证。正法存立一亿岁。舍利普流遍布十方</p>
<p>喜王如来所生土地。城名所在吉。其佛光明照三千二百里。君子种。父名最上。母字首归悦。子曰念阎吼。侍者曰和安。上首智慧弟子曰宝上。神足弟子曰执人天。佛在世时人寿五千岁。一会说经四十亿弟子集。二会三十八亿。三会三十七亿。皆得道证。正法存立百千岁。舍利并合兴一大寺</p>
<p>妙御如来所生土地。城名宝藏。其佛光明照四十里。君子种。父名曰施。母字宝氏。子曰德光。侍者曰海身。上首智慧弟子曰行妙施。神足弟子曰上施。一会说经九十亿弟子集。二会九十八亿。三会百亿。皆得道证。佛在世时人寿亿岁。正法存立三亿岁。舍利普流遍布十方</p>
<p>敬英如来所生土地。城名世乐。其佛光明照二十里。梵志种。父名丰世。母字欣乐。子曰外氏。侍者曰尊铠。上首智慧弟子曰安上。神足弟子曰退施。佛在世时人寿百千岁。一会说经五十亿弟子集。二会四十八亿。三会四十六亿。皆得道证。正法存立一亿岁。舍利并合兴一大寺</p>
<p>妙天如来所生土地。城名善意。其佛光明照千二百里。梵志种。父名真末。母字法意。子曰月上。侍者曰威英。上首智慧弟子曰爱首。神足弟子曰无忧。一会说经七十亿百千弟子集。二会六十亿百千。三会五十亿百千。皆得道证。正法存立二万岁。佛在世时人寿四万岁。舍利普流遍布十方</p>
<p>多勋如来所生土地。城名香氏。其佛光明照三百六十里。君子种。父名受施。母字威首。子曰威神。侍者曰青莲。上首智慧弟子曰无垢施。神足弟子曰施兴忻乐。一会说经十四亿弟子集。二会十六亿。三会十八亿。皆得道证。佛在世时人寿二万五千岁。正法存立五万岁。舍利并合兴一大寺</p>
<p>众香手如来所生土地。城名福香。其佛光明照千二百八十里。君子种。父名首乐。母字妙华。子曰宝上光。侍者曰诚英。上首智慧弟子曰爱月。神足弟子曰胜力。一会说经六十六亿弟子集。二会六十四亿。三会六十二亿。皆得道证。佛在世时人寿七万岁。正法存立亦七万岁。舍利普流遍布十方</p>
<p>顺观如来所生土地。城名度阎。其佛光明照四十里。梵志种。父名施颜。母字宝趣。子曰所生。侍者曰意悦。上首智慧弟子曰施明。神足弟子曰意锦。一会说经七十亿弟子集。二会六十八亿。三会六十六亿。皆得道证。佛在世时人寿九十亿岁。正法存立九十亿岁。舍利普流遍布十方</p>
<p>雨音如来所生土地。城名宿爱。其佛光明照千七百六十里。梵志种。父名明施。母字威首。子曰其法。侍者曰甚谛。上首智慧弟子曰月藏。神足弟子曰力步。一会说经七十亿弟子集。二会七十五亿。三会八十亿。皆得道证。佛在世时人寿九万岁。正法存立百千岁。舍利并合兴一大寺</p>
<p>善思如来所生土地。城名无量宝。其佛光明照二十里。梵志种。父名念坚。母字福只。子曰华施。侍者曰力施。上首智慧弟子曰无喻。神足弟子曰舍嫉。一会说经百千万弟子集。二会八十万。三会七十万。皆得道证。佛在世时人寿千岁。正法存立八万四千岁。舍利普流遍布十方</p>
<p>快意如来所生土地。城名快见。其佛光明照五百六十里。君子种。父名宿天。母字威氏。子曰华氏。侍者曰俱退。上首智慧弟子曰普施。神足弟子曰超步。一会说经二十八亿弟子集。二会二十五亿。三会亦二十五亿。皆得道证。佛在世时人寿三万岁。正法存立六万岁。舍利普流遍布十方</p>
<p>离垢如来所生土地。城名城威。其佛光明照四十里。梵志种。父名首藏。母字华辞。子曰智威。侍者曰无限。上首智慧弟子曰有志。神足弟子曰郡氏。一会说经八十万弟子集。二会九十万。三会百万。皆得道证。佛在世时人寿六万五千岁。正法存立二万岁。舍利普流遍布十方</p>
<p>名闻如来所生土地。城名无忧。其佛光明照四千里。君子种。父名最上。母字威施。子曰上首。侍者曰法住。上首智慧弟子曰石氏。神足弟子曰爱垢。一会说经百亿弟子集。二会九十亿三会八十亿。皆得道证。佛在世时人寿七万岁。正法存立二十万岁。舍利普流遍布十方</p>
<p>大称如来所生土地。城名好园。其佛光明照八百八十里。梵志种。父名首积。母字日施。子曰胜离意。侍者曰闻义思。上首智慧弟子曰密郡。神足弟子曰断施。一会说经五百亿弟子集。二会三百亿。三会二百亿。皆得道证。佛在世时人寿八万岁。正法存立五万岁。舍利普流遍布十方</p>
<p>明珠髻如来所生土地。城名照郡。其佛光明照百二十里。君子种。父名觉喜。母字思夷氏。子曰思兵。侍者曰无量寂。上首智慧弟子曰宝威。神足弟子曰逮致。一会说经九百亿弟子集二会千亿。三会千二百亿。皆得道证。佛在世时人寿九万岁。正法存立亿岁。舍利普流遍布十方</p>
<p>坚强如来所生土地。城名安思。其佛光明照千国土。君子种。父名神氏。母字树言。子曰炎乐。侍者曰明珠味。上首智慧弟子曰乐谐。神足弟子曰甚调。一会说经千三亿弟子集。二会三十八亿。三会五亿。皆得道证。佛在世时人寿三万岁。正法存立九万岁。舍利并合兴一大寺</p>
<p>师子步如来所生土地。城名清白氏。其佛光明照千三百二十里。君子种父名若干尘母字妙药。子曰不陀留。侍者曰意行。上首智慧弟子曰多丰。神足弟子曰与护。一会说经百七十八万弟子集。二会百二十万。三会百四十万。皆得道证。佛在世时人寿万八千岁。正法存立七亿岁。舍利普流遍布十方</p>
<p>神树如来所生土地。城名上阎浮。其佛光明照亿里。君子种父名树王母字意英。子曰爱俗。侍者曰施曜。上首智慧弟子名药解。神足弟子曰二财。一会说经四十八亿弟子集。二会三百五十亿。三会三百三十亿。皆得道证。佛在世时人寿万八千岁。正法存立七十万岁。舍利并合兴一大寺</p>
<p>辄胜如来所生土地。城名药氏。其佛光明照三百六十里。君子种父名见敬母字财施。子曰勇施。侍者曰法与。上首智慧弟子曰了相。神足弟子曰大根名闻。一会说经七十六亿弟子集。二会七十四亿。三会七十二亿。皆得道证。佛在世时人寿八万岁正法存立六百千岁。舍利普流遍布十方</p>
<p>智慧如来所生土地。城名贤施。其佛光明照四百四十里。君子种父名释施母字蜜威。子曰梵天。侍者曰法称。上首智慧弟子曰根意。神足弟子曰尊氏。一会说经四十亿弟子集。二会三十亿。三会二十亿。皆得道证。佛在世时人寿三千岁。正法存立一万岁。舍利并合兴一大寺</p>
<p>善住如来所生土地。城名闲威。其佛光明照四百里。梵志种父名护无害母字乐音。子曰具或。侍者曰觉嫉。上首智慧弟子曰上与。神足弟子曰执铠。一会说经四万六千弟子集。二会二万五千。三会四万三千。皆得道证。佛在世时人寿五百万岁。正法存立八万岁。舍利并合兴一大寺</p>
<p>虚空如来所生土地。城名爱居。其佛光明照百二十里。君子种父名根施母字天豪。子曰水天。侍者曰智结。上首智慧弟子曰上意。神足弟子曰法首。一会说经九十亿弟子集。二会八十亿。三会七十亿。皆得道证。佛在世时人寿千岁。正法存立万二千岁。舍利普流遍布十方</p>
<p>无量觉如来所生土地。城名善盖。其佛光明照三百八十里。梵志种父名生明眼母字龙施子曰妙好。侍者曰贤天。上首智慧弟子曰心音。神足弟子曰大枝步。一会说经七十亿。二会五十亿。三会四十亿。皆得道证。佛在世时人寿亿岁。正法存立六十亿岁。舍利普流遍布十方</p>
<p>善颜如来所生土地。城名威氏。其佛光明照五百二十里。君子种父名乐音母字乐氏。子曰所在吉。侍者曰上与。上首智慧弟子曰福慧。神足弟子曰无惧。一会说经七亿弟子集。二会九亿。三会十亿。皆得道证。佛在世时人寿三千岁。正法存立万六千岁。舍利并合兴一大寺</p>
<p>圣慧如来所生土地。城名善清白。其佛光明照五百六十里。梵志种父名伊师檀母字离尘。子曰勇猛。侍者曰名阿难。上首智慧弟子曰意行。神足弟子曰须达。一会说经二十二亿弟子集。二会二十一亿。三会二十亿。皆得道证。佛在世时人寿二万八千岁。正法存立六万岁。舍利并合兴一大寺</p>
<p>光明如来所生土地。城名琉璃光。其佛光明照三千三百二十里。君子种父名爱敬母字意乐。子曰爱光。侍者曰园观。上首智慧弟子曰乐爱。神足弟子曰调友。一会说经八十二亿弟子集。二会八十七亿。三会八十六亿。皆得道证。佛在世时人寿万岁。正法存立三千岁。舍利普流遍布十方</p>
<p>坚誓如来所生土地。城名日游。其佛光明照四十里。梵志种父名天爱母字善意音。子曰尊宝。侍者曰柔音。上首智慧弟子曰言施。神足弟子曰柔软。一会说经百亿弟子集。二会九十七亿。三会九十五亿。皆得道证。佛在世时人寿一亿岁。正法存立四十亿岁。舍利并合兴一大寺</p>
<p>吉祥如来所生土地。城名母爱。其佛光明照二百八十里。梵志种父名锦王母字华元。子曰无量手。侍者曰养友。上首智慧弟子曰法事。神足弟子曰胜友。一会说经五十亿弟子集。二会八十二亿。三会八十六亿。皆得道证。佛在世时人寿五万岁。正法存立亿岁。舍利普流遍布十方</p>
<p>诚英如来所生土地。城名爱响。其佛光明照四十里。梵志种父名福外母字贤氏。子曰爱名称。侍者曰尊友。上首智慧弟子曰月贤。神足弟子曰树目。一会说经八十亿弟子集。二会七十亿。三会六十亿。皆得道证。佛在世时人寿一亿岁。正法存立八亿岁。舍利并合兴一大寺</p>
<p>青莲如来所生土地。城名甚华威。其佛光明照四百八十里。君子种父名总持母字忻施。子曰功福。侍者曰难胜。上首智慧弟子曰乐法。神足弟子曰药氏。一会说经十万弟子集。二会九万九千。三会九万八千。皆得道证。佛在世时人寿五百岁。正法存立万五千岁。舍利并合兴一大寺</p>
<p>钩锁如来所生土地。城名集贤。其佛光明照三百里。君子种父名爱目母字施善志。子曰仁贤。侍者曰明珠结。上首智慧弟子曰学友。神足弟子曰若干月。一会说经六十亿弟子集。二会五十亿。三会九十亿。皆得道证。佛在世时人寿一万二千岁。正法存立三万岁。舍利普流遍布十方</p>
<p>安氏如来所生土地。城名意乐。其佛光明照百二十里。梵志种父名无量宝母字丰盛氏。子曰地施尊。侍者曰坚强。上首智慧弟子曰月曜。神足弟子曰师子。一会说经九十六亿弟子众。二会九十四亿。三会九十二亿。皆得道证。佛在世时人寿八万四千岁。正法存立亦八万四千岁。舍利普流遍布十方</p>
<p>慧业如来所生土地。城名福富。其佛光明照四百里。君子种父名无忧母字爱海。子曰和善觉。侍者曰善施。上首智慧弟子曰现在圣。神足弟子曰福爱。一会圣聚不可计亿。二会八百亿。三会七百亿。皆得道证。其佛在世时人寿八万垓岁。正法存立五亿。佛散舍利如布医药。尔时安住巍巍难逮。若有闻名百一。斯等不久成佛正觉。况复供奉是千如来。诸弟子学不足言耳。诸菩萨等。逮不退转无所从生法忍一生补处。度脱十方不可称计。</p>
</font>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由斯解脱诸苦恼，共证菩提度有情。</div></center>
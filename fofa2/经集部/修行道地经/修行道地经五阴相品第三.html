<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<font COLOR="#000000">
<p>修行道地经五阴相品第三</p>
<p>　合集众事而相连　　用离慧言舍佛教</p>
<p>　习于愚痴不了了　　譬如有树多枝叶</p>
<p>　其五觚生而分布　　无巧便种亦如是</p>
<p>　当了五阴为若斯　　黠人解慧明知此</p>
<p>　所以生长有姓地　　所讲法言如蜜涂</p>
<p>　比丘譬蜂采华味　　犹若莲华之开剖</p>
<p>　其慧觉了胜日出　　佛复超越胜莲花</p>
<p>　佛之清洁无所著　　是故稽首归命尊</p>
<p>　其相淡然达无碍　　寂寞无想而得定</p>
<p>　未曾有退还堕落　　而以救济至无为</p>
<p>　秉意将导而示现　　教训群萌如己行</p>
<p>　以愍伤吾是故说　　乃为当来众生类　</p>
<p>其修行者当解五阴相。云何各知五阴之相。有光明为色。有像相亦复为色。手所获持亦名为色。若示他人亦复是色也。习乐为痛。不乐不苦亦复是痛。是为痛想也。识相为想。若男若女及余众物。是曰思想。有所造作名之为行。若作善行若作恶行。亦不善恶是谓为行。晓想为识。善不善亦非有善亦非不善。晓是为识。如是各了五阴之相。于是颂曰</p>
<p>　色者不安多瑕秽　　佛说经教实如应</p>
<p>　如其所言随顺行　　分别五阴若干相　</p>
</font>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由斯解脱诸苦恼，共证菩提度有情。</div></center>
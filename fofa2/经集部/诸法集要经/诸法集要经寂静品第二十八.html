<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<font COLOR="#000000">
<p>诸法集要经卷第九</p>
<p>　　　　观无畏尊者集</p>
<p>　　　　西天译经三藏朝散大夫试鸿胪卿宣梵大师赐紫沙门臣日称等奉　诏译</p>
<p>　　寂静品第二十八</p>
<p>　若尽诸烦恼　　则得最上乐</p>
<p>　此为寂静通　　智者如实说</p>
<p>　又彼诸如来　　常赞寂静法</p>
<p>　得至不灭处　　诸苦则不生</p>
<p>　若人离放逸　　无贪欲过患</p>
<p>　乐修寂静行　　去菩提不远</p>
<p>　若能离贪爱　　于境心不乱</p>
<p>　及舍恶知识　　去菩提不远</p>
<p>　若能善观察　　不着善不善</p>
<p>　离轮回怖畏　　去菩提不远</p>
<p>　若能断诸惑　　除懈怠垢秽</p>
<p>　了自他无我　　去菩提不远</p>
<p>　离三毒过患　　令诸根寂静</p>
<p>　明了于四谛　　去菩提不远</p>
<p>　于精粗饮食　　而不生贪厌</p>
<p>　智境两相如　　去菩提不远</p>
<p>　于苦乐二种　　亦不生执着</p>
<p>　得离诸怖畏　　去菩提不远</p>
<p>　若人怖诸罪　　当离诸放逸</p>
<p>　善求趣菩提　　得最上寂静　</p>
</font>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由斯解脱诸苦恼，共证菩提度有情。</div></center>
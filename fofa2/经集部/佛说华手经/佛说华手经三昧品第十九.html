<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<font COLOR="#000000">
<p>佛说华手经卷第六</p>
<p>　　　　后秦龟兹国三藏鸠摩罗什奉　诏译</p>
<p>　　三昧品第十九</p>
<p>尔时世尊。见诸大众普皆集会。即于坐上入佛首楞严三昧。从首楞严三昧起。入佛妙金刚三昧。从妙金刚三昧起。入佛知十方言音差别三昧。从知十方言音差别三昧起。入佛无量庄严三昧。从无量庄严三昧起。入佛师子月三昧。从师子月三昧起。入佛师子奋迅三昧。从师子奋迅三昧起。入佛无边缘三昧。从无边缘三昧起。入佛光王三昧。从光王三昧起。入佛妙陀罗尼三昧。从妙陀罗尼三昧起。入佛无相生三昧。从无相生三昧起。入佛师子自在力三昧。从师子自在力三昧起。入佛净月三昧。从净月三昧起。入佛一相严三昧。从一相严三昧起。入佛众相严三昧。从众相严三昧起。入佛无边光三昧。从无边光三昧起。入佛大海三昧。从大海三昧起。入佛起一切法海法性定三昧。从起一切法海法性定三昧起。入佛示无边愿缘三昧。从示无边愿缘三昧起。入佛生一切无边自在法三昧。从生一切无边自在法三昧起。入佛一切法无住处三昧。从一切法无住处三昧起。入佛无边光高华三昧。从无边光高华三昧起。入佛一切法思量净印三昧。从一切法思量净印三昧起。入佛一切法无垢印三昧。从一切法无垢印三昧起。入佛示无边佛自在力三昧。从示无边佛自在力三昧起。入佛一切众生灭相三昧。从一切众生灭相三昧起。入佛一切法如来所行三昧。从一切法如来所行三昧起。入佛示无边自在神通庄严三昧。从示无边自在神通庄严三昧起。入佛三世无碍一切法性定三昧。从三世无碍一切法性定三昧起。入佛一切法中得自在力三昧。从一切法中得自在力三昧起。入佛摄一切法海自在印三昧。从摄一切法海自在印三昧起。入佛坚固三昧。从坚固三昧起。入佛善通达三昧。从善通达三昧起。入佛无动三昧。从无动三昧起。入佛观见一切法三昧。从观见一切法三昧起。入佛普明三昧。从普明三昧起。入佛普观印三昧。从普观印三昧起。入佛无明闇三昧。从无明闇三昧起。入佛无见三昧。从无见三昧起。入佛一切法无碍无取三昧。从一切法无碍无取三昧起。入佛无尽相三昧。从无尽相三昧起。入佛无尽定三昧。从无尽定三昧起。入佛无尽缘三昧。从无尽缘三昧起。入佛一宝相三昧。从一宝相三昧起。入佛大庄严三昧。从大庄严三昧起。入佛无边庄严三昧。从无边庄严三昧起。入佛无嗔恨三昧。从无嗔恨三昧起。入佛示一切众生善根三昧。从示一切众生善根三昧起。入佛一切众生种善根因缘三昧。从一切众生种善根因缘三昧起。入佛一切入三昧。从一切入三昧起。入佛一切法净行三昧。从一切法净行三昧起。入佛不现一切法三昧。从不现一切法三昧起。入佛照明庄严一切菩萨三昧。从照明庄严一切菩萨三昧起。入佛净一切声闻眼三昧。从净一切声闻眼三昧起。入佛一切众生种无碍净善根三昧。从一切众生种无碍净善根三昧起。入佛息三恶趣苦恼三昧从息三恶趣苦恼三昧起。入佛一切佛土中众生种善根三昧。从一切佛土中众生种善根三昧起。入佛不动变三昧。佛在是不动变三昧中。时净居诸天以偈赞曰</p>
<p>　佛住不动变　　威德如须弥</p>
<p>　坏诸外道论　　特映大千界</p>
<p>　其心不能见　　入无依止定</p>
<p>　入定而无依　　是佛不思议</p>
<p>　为坏众疑网　　哀愍故说法</p>
<p>　无疑常处定　　三明出三界</p>
<p>　大智德菩萨　　今皆集此会</p>
<p>　佛无疑在定　　唯愿决众疑</p>
<p>　佛定不依眼　　亦复非不依</p>
<p>　非二无眼相　　是定圣所赞</p>
<p>　在定若依眼　　佛则为虚诳</p>
<p>　知眼无所有　　故佛定无依</p>
<p>　佛不依六根　　亦复非不依</p>
<p>　外道迷此议　　世间所不解　</p>
</font>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由斯解脱诸苦恼，共证菩提度有情。</div></center>
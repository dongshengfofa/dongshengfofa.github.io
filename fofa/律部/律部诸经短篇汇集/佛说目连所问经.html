<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>佛说目连所问经<br>
<br>
　　西天译经三藏朝散大夫试鸿胪少卿传教大师臣法天奉　诏译<br>
<br>
如是我闻。一时佛在王舍城竹林精舍。尔时尊者大目犍连。于夜后分。从自住处往诣佛所。到已投地顶礼佛足于一面坐<br>
<br>
彼时尊者大目犍连。即从坐起。白佛言。世尊。若有苾刍苾刍尼。迷醉犯戒无惭无愧。轻慢律仪。行非法行。世尊彼等云何而得其福<br>
<br>
世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。行非法行。彼人命终生地狱中。寿等四大王天五百年。计人间岁数九百万岁。尊者大目犍连。复白佛言。世尊。若有苾刍苾刍尼。迷醉犯戒无惭无愧。轻慢律仪。不依说法。彼等云何而得其福<br>
<br>
世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。若不依说法。彼人命终生地狱中。寿等忉利天一千岁。计人间算数三俱胝六百万岁<br>
<br>
尊者大目犍连。白佛言。世尊。若有苾刍苾刍尼。迷醉犯戒无惭无愧。轻慢律仪。行波逸提法。彼等云何而得其福<br>
<br>
世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。行波逸提法。彼人命终生地狱中。寿等夜摩天二千岁。计人间算数一十四俱胝四百万岁<br>
<br>
尊者大目犍连白佛言。世尊。若有苾刍苾刍尼。迷醉犯戒无惭无愧。轻慢律仪。犯吐罗钵底法。彼等云何得多福利<br>
<br>
世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。犯吐罗钵底法。彼人命终生地狱中。寿命兜率陀天四千岁。计人间算数五十七俱胝六万岁<br>
<br>
尊者大目犍连。白佛言。世尊。若有苾刍苾刍尼。迷醉犯戒无惭无愧。轻慢律仪。犯僧伽婆尸沙法。彼等云何得多福利<br>
<br>
世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。犯僧伽婆尸沙法。彼人命终生地狱中。寿等化乐天八千岁。计人间算数二百三十俱胝四百万岁<br>
<br>
尊者大目犍连。白佛言。世尊。若有苾刍苾刍尼。迷醉犯戒无惭无愧。轻慢律仪。犯波罗夷法。彼等云何得多福利<br>
<br>
世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。犯波罗夷法。彼人命终生地狱中。寿等他化自在天一万六千岁。计人间算数九百一十五俱胝六百万岁。尊者大目犍连。闻佛说已。心大欢喜。作礼而去</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
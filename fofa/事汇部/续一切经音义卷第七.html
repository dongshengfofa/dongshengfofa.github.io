<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>续一切经音义卷第七</p>
<p>　　　　燕京崇仁寺沙门希麟集</p>
<p>续音仁王般若波罗蜜念诵仪轨一卷(只音序中字) 
瑜伽莲花部念诵法一卷 金刚顶瑜伽护魔仪轨一卷 
观自在多罗念诵仪轨一卷 观自在如意轮菩萨念诵法一卷 
甘露军茶利菩萨供养念诵仪一卷 三十七尊礼忏文仪一卷 
大圣文殊师利菩萨赞法身礼一卷 都部陀罗尼目一卷 
金刚寿命陀罗尼念诵法一卷 
大方广佛花严经入法界四十二字观门一卷 
观自在菩萨真言观行仪轨一卷 
大圣文殊师利菩萨佛刹功德庄严经三卷 
大乐金刚萨埵修行仪轨一卷 成就妙法莲花经王瑜伽仪轨一卷 
大乐叉女欢喜母并爱子成就法一卷 
金刚顶瑜伽金刚萨埵念诵仪一卷 
普遍光明无能胜大明王大随求陀罗尼经二卷 
圣迦抳忿怒金刚童子成就仪轨经三卷 
文殊师利根本大教王经金翅鸟王品一卷 五字陀罗尼颂一卷 
不空罥索大灌顶光真言经一卷 
金刚顶超胜三界文殊五字真言胜相一卷 
金刚手光明无动尊大威怒王念诵仪一卷 
观自在大悲成就莲花部念诵法一卷 观自在如意轮瑜伽一卷 
修习般若波罗蜜菩萨观行念诵仪一卷 
金刚顶他化自在天理趣会普贤仪轨一卷 末支提婆花鬘经一卷 
金轮佛顶要略念诵法一卷 大孔雀明王画像坛仪一卷 
瑜伽金刚顶释字母品一卷 大圣天双身毗那夜迦法一卷 
仁王般若陀罗尼释一卷 金刚顶瑜伽降三世极三密门一卷 
大乘缘生论一卷</p>
<p>右三十六经四十一卷同此卷续音</p>
<p>　　仁王般若波罗蜜念诵仪轨一卷(只音序中字)</p>
<p>纂历(上作管反韵英云集也尔雅释诂云纂继也说文云从糸算声也算音苏管反经文从莫作纂不成字也下郎的反切韵经历也尔雅曰历数也说文从止历声历音同上经文作历乃历日字非纂历也)</p>
<p>乃辟(上奴改反切韵语辞也尔雅曰仍乃郭璞注云乃即乃也释文云古乃字也下必益反命也考声召也切韵除也)</p>
<p>良贲(下彼义反韵集云贲微也又卦名也易曰贲亨小利利有攸往也案良贲者即助译仁王经沙门名也)</p>
<p>常衮(下公稳反礼记玉藻云天子龙衮以祭郑注云衮画龙于衣上也案常衮即润文翰林学士姓名也)</p>
<p>　　瑜伽莲花部念诵法一卷</p>
<p>户枢(下昌朱反尔雅曰枢谓之椳郭璞注云门扉枢机广雅枢本也谓户扇转处说文云从木区声也)</p>
<p>拄腭(下我各反口中上腭也说文云口上河也作谷谷音强略反口上画重八像腭形也)</p>
<p>擘开(上絣夌反广雅云擘分也说文云挥也亦开也从手辟声也)</p>
<p>联锁(上辇鳣反声类云联不绝也说文连缀也从耳耳连于颊也从丝连不绝会意字也下苏果反字书云钓锁相连也)</p>
<p>　　金刚顶瑜伽护魔仪轨一卷</p>
<p>持锹(下七消反俗字也亦作鍫正作鐰古文作[(序-予+非)*斗]尔雅云[(序-予+非)*斗]谓之疀郭注云锹锸字也方言云赵魏之间谓锸为锹江东呼鐅巴蜀谓锹为锸皆方俗异名也鐅音片蔑反锸音插也)</p>
<p>蹲踞(上音存下居御反考声狐蹲也释名蹲存也谓存其后不着于席也踞箕踞也礼云无箕踞也箕音基)</p>
<p>屈蒌草(上军律反下力句反似白茅而蔓生也今俗呼为长命草也)</p>
<p>[戀-心+斗]一杓(上居怨反切韵器[舀*欠]物也又云抒水也从斗[戀-心]声[戀-心]音恋[舀*欠]音以沼反今[舀*欠][戀-心+斗]字也)</p>
<p>　　观自在多罗念诵仪轨一卷</p>
<p>阿阇梨(中音士遮反梵语也或云阿遮梨正云阿折里耶此译云亲教谓亲能教授诸余学者故)</p>
<p>脐腰(上徂奚反切韵膍脐也下以霄反玉篇腰脊也上作[要/月]字)</p>
<p>二空(案瑜伽持明仪作诸印契用五轮十波罗蜜五轮谓地水火风空二手各以小指为头依次轮上经言并二空即并竖二大拇指也经作二腔音苦江反乃羊腔字书写误也甚乖经义)</p>
<p>　　观自在如意轮菩萨念诵法一卷</p>
<p>虎狼(上呼古反说文云山兽君也淮南子云虎啸谷风生也从人虍声虍音呼虎爪似人故从人或作[虎-儿+八]庙讳不成字又作[虎-儿+巾]俗变非体下鲁堂反说文云似犬白颊锐头尔雅曰牝狼其子獥也獥音胡狄反)</p>
<p>枷锁(上古牙反释名云枷加也以木加于项也在手曰桎在足曰梏在项曰枷即拘罪人五木也下苏果反切韵铁索也谓联环也)</p>
<p>指[檄-木+巾](下古了反如前已释)</p>
<p>　　甘露军茶利菩萨供养念诵仪一卷</p>
<p>洗涤(上先礼反又作洒字书洗荡也刷也下徒历反切韵净也除秽也又荡涤也)</p>
<p>[億-音+幵]咎(上去干反又作愆尔雅作諐释言云逸諐过也下其　反切韵过也灾也尔雅云咎顇病也说文人各相违也从人各经文作[各*卜]咎皆非本字)</p>
<p>铃铎(上郎丁反金铃也切韵似钟而小下徒洛反今大铃也左传金铃木舌振于文教也又云上军尉铎遏[寇-(敲-高)+ㄆ]也)</p>
<p>驾驭(上古讶反字书驾乘也诗云驾我其[馬-(烈-列)+廾]音之戌反下牛倨反切韵驾也世本云骸服牛乘驭马周礼有五驭鸣和銮逐水曲过表止舞交衢逐禽佐也说文从马又又即手会意字也经文作御侍也使也非驾驭字也)</p>
<p>乌枢瑟摩(梵语或云乌蒭沙摩旧译云秽迹金刚此言有失似毁于圣者也新翻为除秽忿怒尊谓以金刚慧现威怒身降伏难调秽恶有情故也)</p>
<p>傲诞(上五倒反切韵慢也倨易也考声云自高也尔雅曰傲谑也下徒旦反字书云大也切韵信也顾野王云欺也从言延声也谑音香虐反)</p>
<p>臭秽(上尺救反切韵凡气总名也考声云腥臭也说文从犬自自即鼻也会意字古文作殠俗作臰经文从口作[口*(自/死)]无此字)</p>
<p>　　三十七尊礼忏仪一卷</p>
<p>妙灋(下方乏反古文法字也今多用法字说文则法也切韵常也又数也)</p>
<p>　　大圣文殊师利菩萨赞法身礼一卷(只音序中字)</p>
<p>驭宇(宇玉矩反宇宙也集训云寰宇也切韵大也又边也从宀于声宀音莫仙反)</p>
<p>沃荡(上乌酷反韵诠云沃灌也声类云以水淋下也下徒朗反切韵涤荡也又摇动也从皿汤声)</p>
<p>　　都部陀罗尼目一卷</p>
<p>絣地(上北萠反切韵振黑绳也从糸并声经文从手作絣音普耕弹也非此用)</p>
<p>苏摩呼(梵语也此云妙臂也)</p>
<p>　　金刚寿命陀罗尼念诵法一卷</p>
<p>魔[醠-央+兮]首罗(古旧梵语也正云么系湿嚩啰此云大自在即色界天主也)</p>
<p>揾苏(上乌困反切韵按也方言云揾抐物入水也抐音奴困反下素姑反紫苏草也按经揾苏字合作酥切韵酥乳酪也)</p>
<p>掷于(上直炙反切韵云投也振也又抛掷也古文作擿)</p>
<p>　　大方广佛花严经入法界四十二字观门一卷</p>
<p>经中自释四十二梵字余无可音训</p>
<p>　　观自在菩萨心真言观行仪轨一卷</p>
<p>身帔(下丕义反考声云巾帔也切韵衣帔也说文云从巾皮声或音披襜也非霞帔也)</p>
<p>轻縠(下胡谷反韵诠云谷似罗而细也切韵云罗縠也从糸谷声谷音谷)</p>
<p>交缝(下扶用反尔雅曰緎羔裘之缝也说文紩衣也从糸逢声緎音域紩音袟缝亦音逢)</p>
<p>　　大圣文殊师利佛刹功德庄严经卷上</p>
<p>门阃(下苦本反声类云阃阈也集注云谓限门木也顾野王云门限也说文云门限也从门困声)</p>
<p>商佉(上失良反下羗奢反梵语也或作饷佉上音失量反此云蠃即所吹法蠃也俗作螺字)</p>
<p>澄睟(上直陵反切韵水清也考声云澄定也说文云凝也亦作征字下虽遂反玉篇深视也字书云润泽也从目醉省声作[目*(、/平)]俗字也)</p>
<p>奢摩他(梵语也此译为止心寂静即定也)</p>
<p>披擐(上音被字书云加也考声服也下音患桂菀珠丛云以身贯穿衣甲也五经音义亦音古患反)</p>
<p>謦欬(上口冷反说文謦亦欬也下苦戴反说文云逆气返也亦瘶也有作謦音口定反乐器也或作咳音胡来反婴咳也皆非此用瘶苏奏反)</p>
<p>遍扪(下莫奔反声类云扪摸也集训云抚摩也说文抚持从手门声)</p>
<p>险诐(上香捡反说文云阻难也从阜佥声下彼义反切韵佞也说文云险诐也从言彼省声也)</p>
<p>粗犷(上仓苏反正体字也俗作鹿郑注礼记云粗疎也广雅云恶也说文云从三鹿下虢猛反集训云如犬犷恶不可近也故从犬经或作矿字非也)</p>
<p>　　大圣文殊师利佛杀功德庄严经卷中</p>
<p>钿饰(上堂练反韵集云以宝瑟钿以饰器物也下升织反考声云糚饰也文字典说修饰古今正字从巾飤声音似)</p>
<p>准绳(上之允反切韵度也平准也下食陵反玉篇索也字书直也尚书曰木从绳则正也世本云倕作准绳也)</p>
<p>熙怡(上虚之下与之反说文云熙怡和悦也尔雅云悦服也方言云怡喜也经或作嬉非)</p>
<p>　　大圣文殊师利佛杀功德庄严经卷下</p>
<p>苏弥卢(旧云须弥或云弥楼皆梵言讹也今正云苏弥卢此翻为妙高也即俱舍论云妙高层有四是也又云苏弥卢欲天梵世各一千唐梵互举一名也)</p>
<p>踰缮那(旧云由旬或云踰阇那此无正翻义翻一程也即自古圣王军行一日程也前孔雀王经中已广释)</p>
<p>疲厌(上音皮贾注国语疲劳也广雅倦也从疒皮声下伊焰反考声饱也亦倦也说文云从犬甘肉作厌犬甘于肉也今俗变作厌字通用)</p>
<p>摩伽陁(梵语也或云摩竭陀或云摩竭提或云墨竭提一也此云无毒害谓此国法不行刑戮其有犯死罪者但送置寒林也或云大体国言五印度中此国最大统摄诸国故也又云遍[聰-囪+公]慧言[聰-囪+公]慧之人遍其国内也皆随义立名也)</p>
<p>一婆诃(下音呵梵语也此云圌又作篅同音市缘反即仓圌也)</p>
<p>　　大乐金刚萨埵修行仪轨一卷</p>
<p>置胯(上竹吏反切韵安也说文云委也从罒直声下开化反考声两股间也或作跨越也非此用也)</p>
<p>侧捩(上阻力反切韵傍侧也下綀结反玉篇云拗捩也从手戾声戾音同上说文作戾犬在户下也经文从糸作綟广韵麻小结也非侧捩手指结印义)</p>
<p>弯弓(上乌关反韵集云挽弓曲势也前已释)</p>
<p>箜篌(上音空下侯音乐器名也前已释讫)</p>
<p>　　成就妙法莲华经王瑜伽仪轨一卷</p>
<p>瑜伽(梵语也或云瑜祁或云庾誐皆讹也此云相应案大论有四种相应谓乘相应境相应行相应果相应也)</p>
<p>记[竺-二+別](下方列反切韵分[竺-二+別]也考声决也说文从言作谢亦同经文从草作莂埤苍云穊种移莳也非记[竺-二+別]字)</p>
<p>奢摩他(梵语也此云止)</p>
<p>毗钵舍那(梵语此云字观也案止观即定慧二名也如前新花严音义已释)</p>
<p>洲渚(上音州下章与反尔雅曰水中可居者曰洲小洲曰渚小渚曰沚也诗云在河之洲也方言云洲滩也音他丹反沚音止渚或作陼)</p>
<p>欠陷(上去剑反说文云少也下户[龠*音]反[龠*音]于陷反玉篇入也切韵溃没也又堕也说文云作臽小坑也从人在臼音旧)</p>
<p>垫下(上都念反尚书曰下民昏垫孔传云言天下民昏瞀垫溺也玉篇云垫下也瞀音务)</p>
<p>杂插(上徂合反切韵云集也穿也字林众也下楚洽反考声刺入也从手臿声臿音同上作[插-臼+(凵@(人*人))]插皆非本字)</p>
<p>　　大药叉女欢喜母并爱子成就法一卷</p>
<p>真多摩尼(楚语或云振多末尼或云质多么柅一也此云如意珠也抳音尼[(牙*ㄆ)/止])</p>
<p>牸牛(上疾吏反顾野王畜母也方言云牛牝曰牸牡曰特其子曰犊也皆从牛形声也)</p>
<p>甘脃(上甘美也尝也说文作曰口含一也下七醉反玉篇弱也考声云嫩也古今正字从肉绝省声言肉凝易破也经文多从危作脆俗字也)</p>
<p>[寐-未+夢]寐(上莫弄反说文云寐而有觉也从宀从爿梦周礼以日月星辰占六[寐-未+夢]之吉凶也一日正二日[(遻-(這-言))-(前-刖)]三日思四日悟五日憘六日惧也下蜜二反寑也息也从[寐-未+夢]省未声也经文单作梦俗用亦通也)</p>
<p>噜地啰(上离古反下借音离加反梵语也此云血呼玦反)</p>
<p>却送(上正体却字也)</p>
<p>　　金刚顶瑜伽金刚萨埵念诵仪一卷</p>
<p>懵字(莫亘反影梵声也不求字义亘古邓反)</p>
<p>睫瞤(上即叶反说文云目傍毛释名云睫插也谓插于目匡也又云脸上毛也从目捷省声也下如均反又作眴切韵目脸动也从目闰声)</p>
<p>　　普遍光明无能胜大明王大随求陀罗尼经卷上</p>
<p>耶输陁罗(输式朱反梵语也或云耶戍达罗正云以戍多啰此翻为持誉也)</p>
<p>啮损(上研结反礼记云无啮骨说文云啮噬也从齿[丰*刀]声[丰*刀]音口黠反经文作啮非)</p>
<p>筏罗捺斯(筏音伐或云波罗痆斯亦云波罗奈梵语西域国名也)</p>
<p>雷电(上噜回反说文作靁易曰天雷无妄论衡云阴阳气激也下堂练反玉篇云闪电也释名曰电[歹*尒]也谓乍现则[歹*尒]灭也说文阴阳激辉也从雨电音申)</p>
<p>霹雳(上疋觅反下灵的反文字典说云霹雳大雷击物也论衡云天地为炉阴阳为气相击之声也说文云从雨辟历声也经本有从石作礔礰二形俗用非本字也)</p>
<p>蚊[蠢-春+(└@人)](上勿汾反方言云秦谓蚋为蚊啮人飞虫子也说文作蚊吴音闽经文作蚉俗字下莫耕反声类云蚊蚋之属也似蝇而大说文山泽草花中化生也亦生鹿身中大者曰[蠢-春+(└@人)]小者曰[土*替]音蹔也)</p>
<p>蝗虫(上音皇考声飞蝗也尔雅曰食苗心螟食叶[虫*貣]食节贼食根蟊案并蝗虫异名也下正体虫字尔雅曰有足谓之虫无足谓之豸)</p>
<p>旱涝(上胡笴反笴各旱反切韵云雨少也说文云从日从干下郎到反玉篇水涝也切韵淹也或作潦又音老泊水也非此用)</p>
<p>　　普遍光明无能胜大明王大随求陀罗尼经卷下</p>
<p>钺斧(上员月反下方矩反尚书云王左杖黄钺孔注云以黄饰斧也从金戉声戉音同上从戈[戉-戈]声[戉-戈]音厥作戊非也)</p>
<p>擗地(上房益反字林云擗抚击也尔雅云擗抚心也郭注云谓椎胸也)</p>
<p>惊愕(下五各反韵集云愕亦惊也说文从心咢声咢音同上说文云正作[遻-(這-言)]字也)</p>
<p>趒蓦(上他吊反切韵趒越也说文从走兆声经文从足作跳或作跳皆俗字下莫伯反声类云踰也切韵谩蓦也说文云骗马上也从马莫声也)</p>
<p>　　圣迦抳忿怒金刚童子成就仪轨经卷上</p>
<p>缚[打-丁+僕](上符籰反籰王缚反考声云系也说文云束也从糸搏省声经文从专作缚音传误书也下簿角反韵集云相[打-丁+僕]也或作扑音普卜反非相[打-丁+僕]字)</p>
<p>干燥(上古寒反字样云本音[虔-文+ㄆ]今借为干湿字也古文从水作漧下苏道反玉篇火干也切韵云干亦燥也)</p>
<p>苏摩呼(上苏字借上声呼梵语也此云妙臂)</p>
<p>蚯蚓(上音丘下音引切韵虫名也下亦作螾礼记月令云孟夏月蚯蚓出尔雅云螼蚓郭璞注云江东呼寒蚓也螼音羗引反)</p>
<p>牛[犀-牛+水](下奴吊反考声云溺也说文云从水[尸@(一/八/毛)]省声今经文作尿俗字通用)</p>
<p>髆佣(上音博考声股上脾也说文云肩髆也从骨专声经文从肉作膊音普博反谓干脯也非经义下丑龙反郑笺毛诗云滽均也说文云均直也从人庸声有作[月*庸]俗用字亦通也)</p>
<p>迸窜(上北诤反韵集云迸散也考声云逃也说文云从走作[起-巳+并]下七乱反字林云逃窜也切韵亦诛也尚书云窜三苗于三危也说文云藏也从鼠在穴中会意字也)</p>
<p>　　圣迦抳忿怒金刚童子成就仪轨经卷中</p>
<p>[要/月]绦(上又作腰同于宵反下吐刀反字林云以丝织如绳也从糸从条省声也字统作绦亦通用绦又音他到反)</p>
<p>揾噜地啰(揾乌困反韵集云揾抐按物入水也抐音嫩也噜离古反啰离吒反噜地啰三字梵语此云血也)</p>
<p>沮坏(上情与反左传云沮亦坏也说文云从水且声且音子鱼反下怀恠反考声云崩摧也败也古今正字云自破曰坏从土褱声也褱音怀包也说文云怀字从衣[褱-衣]音谈合反[褱-衣]上从横目下从氺音别经文作坏传写人误书也)</p>
<p>鼋鼍(上音元说文云鳖也下达河反说文云水虫也形似[虫*折]蜴长五六尺从[龜-(色-巴)]单声[龜-(色-巴)]音猛单音那形声字也)</p>
<p>龟鳖(上鬼为反说文云龟旧也外骨而内肉者也从它龟头似它天地之性也广肩无雄龟鳖之类也以它为雄像四足头尾之形也下卑灭反说文云水介虫也从黾敝声有从鱼作鳖非也)</p>
<p>噤口(上渠饮反字统云寒而口闭也说文云从口禁声有作[禁*頁]怒而切齿也非噤口字也)</p>
<p>桦皮(上胡骂反木名也皮堪为烛者其中有赤白粗细白细者堪书梵夹以彼土无纸多以贝多叶或多罗叶反桦皮书字也)</p>
<p>蔓藤(上无怨反韵集云瓜蔓也下徒登反切韵云苰藤草也考声云藤萝也)</p>
<p>　　圣迦抳忿怒金刚童子成就仪轨经卷下</p>
<p>所啮(研结反说文云从齿[丰*刀]声音口黠反经文作啮非也)</p>
<p>驱摈(上岂俱反考声云奔也又逐也诗云弗驰弗驱说文云从马区声经作驱俗字下必刃反切韵云摈[序-予+干]也集训云弃也说文云从手宾声)</p>
<p>[竺-二+(參-(彰-章)+(恭-共))]子(上作贪反韵集云[禾*臿]头者也又音作憾反[竺-二+(參-(彰-章)+小)]缀也从竹叅声也)</p>
<p>脚鋜(下仕角反顾野王云锁足也韵略云足鋜也从金浞省声经文作鎙俗或亦音朔戈属非此用也浞音同上)</p>
<p>箭镞(下作木反尔雅云金镞翦羽谓之鍭郭璞注云今之錍箭是也鍭音侯錍音批)</p>
<p>　　圣阎曼德迦威怒王立成大神验念诵法一卷</p>
<p>槊印(上说文云作矟双角反通俗文曰矛长丈八尺谓之槊经文从金作鎙俗用非也下于刃反韵集云符印也释名云印信也因也封物因付信也从爪从[ㄗ@、]古文作[爪*ㄗ]字[ㄗ@、]音节)</p>
<p>荧惑日(即火星直曰也五星傍通秘诀云荧惑南方火之精也一名罚星径七十里其色赤光其行二年一周天仁王经中已具释讫)</p>
<p>舍睹嚧(或云率睹噜亦云设咄噜皆梵语讹转也此云惌家也)</p>
<p>　　文殊师利根本大教王经金翅鸟王品一卷</p>
<p>幖帜(上必遥反考声云幖举也或从木作标经从手作摽俗字下昌志反字书云帜谓标上幡也从巾戠声也)</p>
<p>溅洒(上煎线反说文云从赞作灒污洒也下沙雅反亦散洒与溅字训同)</p>
<p>薏苡(上音意下音以顾野王云即千珠也本草云薏茨性平主筋骨拘挛不可伸屈者又益气二字并从草意以皆声)</p>
<p>萦绕(上伊营反下饶少反毛诗传云萦纵也说文云收[卷/牛]也从糸荧省声绕缠也从糸尧声)</p>
<p>　　五字陀罗尼颂一卷</p>
<p>竦栗(上息拱反尔雅曰竦惧也诗云不戁不竦下力质反考声战惧也诗云惴惴其慓说文云从心票声也)</p>
<p>涕泣(上他礼反韵集云目汁也古今正字从水弟声也下去急反切韵哭泣也集训云无声出涕曰泣也)</p>
<p>泚那(上千礼反梵语也案字水[涳-工+((嘹-口)-(日/小))]清泚貌也)</p>
<p>　　不空罥索大灌顶光真言经一卷</p>
<p>虵蝎(上射遮反毛诗云惟虺惟蛇周易云虵豸属也说文从它作蛇它音徒何反下许谒反毒虫名也)</p>
<p>米亸罗(亸音多可反梵语也此云死人尸也)</p>
<p>　　金刚顶超胜三界文殊五字真言胜相一卷</p>
<p>(无可音训)</p>
<p>　　金刚手光明无动尊大威怒王念诵仪一卷</p>
<p>酸[怡-台+楚](上素官反韵集云酸疼痛也考声云骨痛也说文云从疒酸省声下疮举反音谱云[怡-台+楚]痛也顾野王云心利也从心楚声又音初去反经文或单作楚荆楚也又州名非本字)</p>
<p>芙蓉(上防无反下余封反即荷莲也尔雅曰荷芙渠郭注云别名芙蓉江东呼荷毛诗传云未开者曰芙蓉已开者曰菡萏也)</p>
<p>婆誐[金*(离-禸+ㄆ)](上去声下亡范反经作[金*(离-禸+ㄆ)]俗梵语也旧云婆伽婆或云薄伽梵亦云薄伽伴皆讹此翻为世尊六义总名)</p>
<p>铄讫底(上书灼反下丁礼反梵语也此云戟经中云手操铄讫底即威怒王所持戟槊也下底字经文或作底音止非梵语本音)</p>
<p>嚩日啰(上音无满反曰啰二字合声呼正梵语云旧云伐阇罗或云跋折罗此云金刚案经云或执嚩曰啰即无动尊所持金刚持是也)</p>
<p>　　观自在大悲成就莲花部念诵法一卷</p>
<p>糠秕(上苦刚反亦作糠韵略云米皮也下补几反亦作秕顾野王云谷不成也国语云军无秕秆也并从禾同)</p>
<p>棘刺(上纪力反韵集云小枣木名也下又作刺音七赐反尔雅云茦刺也郭璞注云草刺针也茦音初革反方言云凡草木而刺人者也)</p>
<p>胀顋(上知亮反考声云满也切韵肘胀也从肉张省声下苏来反说文顋颔也颔音胡感反字书云颊也经文作腮俗字也)</p>
<p>跣足(上苏典反集训云足亲于地也从足先声下即玉反尔雅曰足趾也从口止作足经文作足书写人草变非也)</p>
<p>应踏(下徒合反说文云着地行皃从足沓声沓音同上又作蹋切韵云蹴蹋也案经合作蹋字作踏又音他答反)</p>
<p>[糸*畏]佩(上乌恢反说文云五色丝饰也从糸畏声下蒲妹反韵英云玉佩也礼记云古之君子必以佩玉比德也)</p>
<p>香緌(上许良反说文云香芬也正从黍其作[黍/甘]或作芗谷气也经文从草作萫非本字下儒佳反玉篇云冠缨也尔雅曰袆緌也郭注云香缨也交络带系于体因名袆緌也从糸委声经文作蕤乃葳蕤药名也又蕤宾五月律管名案经以[糸*畏][王*風]香緌严饰大悲观自在身也作萫蕤字甚乖经意)</p>
<p>[气@盆]氲(上符分反下于云反说文氛氲祥气或作氛元气也二字并从气分昷声气音气也)</p>
<p>擐甲(上胡串反字林贯也释文音训并同五经字样音古患反下甲字或从金作钾亦通)</p>
<p>　　观自在如意轮瑜伽一卷</p>
<p>闲谷(上古晏反韵集云沟[澗-日+月]也尔雅云山夹水曰涧或作涧字俗用亦通下古鹿反玉篇山谷也尔雅曰水注溪曰谷又谷养也老子云谷神不死是为玄牝也)</p>
<p>裸形(上华瓦反避俗讳作此音也案说文云本音郎果反顾野王云裸者脱衣露体也从衣在果边也经文从身作裸亦作倮皆俗用字有经从示作裸音灌不达字义书误也)</p>
<p>　　修习般若波罗蜜菩萨观行念诵仪一卷</p>
<p>掣击(上昌列反韵诠云挽也字书云引也又音昌制反下古历反切韵击打说文云从手[擊-手]声也[擊-手]音吃)</p>
<p>　　金刚顶他化自在天理趣会普贤修行仪轨一卷</p>
<p>藕丝(上五口反莲根也尔雅曰荷芙渠其根藕也郭注云别名芙蓉江东呼荷也)</p>
<p>钾绦(上古狎反音谱云铠[跳-兆+甲]也五经文字并单作甲云兵甲也下他刀反又作绦慆二形云绵丝绳也又音他到反)</p>
<p>　　末利支提婆花鬘经一卷</p>
<p>指搅(上职雉反韵略云手指也又指撝也斥也下古巧反玉篇手动也说文云从手觉声也)</p>
<p>馺[馬*沓](下苏合反梵语也案字馺[馬*沓]马疾行皃也)</p>
<p>槲树(上胡谷反木名也考声叶似松而细尔雅云樕扑心郭注云槲樕别名从木斛声经文作谷亦通用)</p>
<p>　　金轮佛顶要略念诵法一卷</p>
<p>　　大孔雀明王画像坛仪一卷</p>
<p>　　瑜伽金刚顶释字母品一卷</p>
<p>(已上三经并无可音训)</p>
<p>　　大圣天双身毗那夜迦法一卷</p>
<p>毗那夜迦(旧云频那夜迦皆不正梵语应云吠音微一反那野怚迦此云障碍神谓现人身象头能障一切殊胜事业故)</p>
<p>铜杓(上徒红反切韵云金一品也山海经云女林之山其阳多赤铜说文云赤金也从金同声下市若反韵略云杯杓也从木勺声勺音斫)</p>
<p>[戀-心+斗]油(上居怨反字书云欥[戀-心+斗]物也从斗[戀-心]声欥音以沼反亦[戀-心+斗]也)</p>
<p>萝卜(上音罗下蒲北反俗字也尔雅作芦菔郭璞注云芦菔芜菁属也紫花大叶根可啖也本草云性冷利五藏能除五藏中恶气服之令人白净又制面毒若饮食过度可生食之)</p>
<p>　　仁王般若陀罗尼释一卷</p>
<p>　　金刚顶瑜伽降三世极三密门一卷</p>
<p>　　依目录有大乘缘生论一卷</p>
<p>(已上三经并无可音训)</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>续一切经音义卷第二</p>
<p>　　　　燕京崇仁寺沙门希麟集</p>
<p>　　续音新大方广佛花严经四十卷</p>
<p>右第一尽十五此卷续音</p>
<p>　　新大方广佛花严经卷第一</p>
<p>室罗筏(下音伐梵语西域国名也具足应云室罗筏悉底此翻为礼德或曰闻物即旧云舍卫国也谓此城中多出人物好行道德五天共闻故曰闻物又云昔有老仙于此习仙道后有少仙从其受学厥号闻物老仙没后少仙于此建立城郭因以为号也)</p>
<p>翳障(上于计反顾野王云隐也亦奄也说文云羽葆也舞者所执以蔽身也从羽殹声也下又作鄣同之亮反切韵障遮也隔也字书掩也玉篇云亦作[序-予+章]说文云从阜章声)</p>
<p>拣择(上古眼反字书云拣选也择取好者说文云从手柬声柬从束八在中音同上经文从东作拣书字人误也下音泽择亦拣也说文云选也从手泽省声字)</p>
<p>阎浮檀(梵语也或名琰浮或云赡部立世论云有赡部树生于泥民达罗河南岸正当此洲之中心北临水上于树下水底南岸有赡部黄金即阎浮檀金是也南赡部洲因此彰名)</p>
<p>门闼(下他达反汉书集注云闼谓小门也说文从门达声门字说文从二户也)</p>
<p>牕牖(上楚江反说文云在墙曰牖在屋曰牕从片[(囟-乂+夕)/心]声像交眼之形经作牎或作窻皆俗字下由酒反说文云穿壁以木交为窻也从片户甫声也[(囟-乂+夕)/心]音同上)</p>
<p>阶墀(上音皆下直尼反玉篇曰阶谓登堂之道也说文曰墀谓以丹涂地谓之丹墀又道也亦阶也)</p>
<p>栏楯(上勒丹反下述尹反说文曰栏槛也王逸注楚辞云纵曰槛横曰楯间子谓之棂间字去声)</p>
<p>湍激(上吐官反下古历反说文曰湍濑也浅水流于砂上曰湍也水文疑邪疾急曰激并从水专敫声也凝字去声专音端敫音同上也)</p>
<p>洄澓(上户恢反尔雅曰逆流而上曰溯洄下符福反三苍云澓深也谓河海中洄旋之处也说文并从水回复皆声也)</p>
<p>菡萏(上含感反下[西/卑]感反毛诗注云未开曰芙蓉已开曰菡萏也经文作[卄/(凵@(口*了*又))]萏二字皆谬也)</p>
<p>布濩(下音护颜注汉书曰布濩犹言布露谓于鈌露之处皆遍布也经文从言作护切韵云助也台也非此用)</p>
<p>氤氲(上于真反下音于云反切韵云二字元气盛也又香气分布皃说文云从气因昷形声字也气音气昷音温也)</p>
<p>缤纷(上疋宾反下芳分反考声云缤纷乱也书云缤纷众多皃集训云缤纷盛貌并从糸宾分声也糸音觅缤正作缤字)</p>
<p>镮钏(上又作环同滑关反博雅云指镮也文字典说小拇指镮也说文从金还省声下川眷反文字典说云臂钏也说文腕环也从金川声也)</p>
<p>拘苏摩(梵语花名正云俱苏摩那此云悦意也其花色美气皆香形状端正见闻之者无不悦意也)</p>
<p>跏趺(上音加下音府无反三苍云趺谓足跌也郑注仪礼云足上也案瑜伽仪有降魔吉祥之坐其跏字只合单作加先以右足趺加于左[骨*坒]上又以左足趺加于左[骨*坒]上令二足掌仰此名降魔坐又吉祥坐先以左足趺加右[骨*坒]上准前应知此乃吉祥坐为上其降魔坐次也)</p>
<p>天竺(下相承音竹或有亦音笃山海经云身毒之国郭璞注云即天竺国也或云贤豆或云印度皆梵语讹转也正云即特罗此翻为月西域记云言诸群生轮回不息无明长夜莫有司存其犹白日既隐宵月斯继良以其土贤圣继轨导凡御物如月照临故以名焉)</p>
<p>乌长国(正云乌仗那梵语西域记云国周五千余里崇重佛法敬信大乘旧有伽蓝一千四百所僧徒一万八千人并学大乘寂定为业善诵其文戒行清洁特闲禁咒也)</p>
<p>支那国(或云真那或云震旦亦云摩诃支那皆梵语轻重也旧翻为汉国或云即大唐国也或翻大夏国又云思惟国谓此国人多有智略能思惟故皆义翻也)</p>
<p>　　新花严经卷第二</p>
<p>违诤(上雨非反字书云背也亦逆也说文离也从辵韦声韦字从舛从口上下相背之形舛音喘口音韦走音丑略反下侧迸反说文谏止也从言争声也争音同上)</p>
<p>阿[少/兔](上音遏下奴沟反梵语也不求字义)</p>
<p>裸露(上华瓦反顺俗音此正音鲁果反说文云裸露肉袓也从衣果声古文作裸或作倮并通用经文多有从示作裸乃音灌书写人误也)</p>
<p>羸瘦(上累危反杜注左传云羸弱也许纠重注淮南子云劣也从羊[嬴-女]声下所救反切韵云瘦损也说文云从疒叟声正作瘦经作瘦俗字疒音女厄反)</p>
<p>憔顇(上情遥反下情燧反韵英云憔顇瘦恶貌经作憔悴考声云忧也愓也非瘦义汉书作癄瘁病也左传作蕉萃萎也毛诗作谯谇武帝作嫶[女*卒]皆非正字也)</p>
<p>豺狼(上床皆反山兽也尔雅云豺[狂-王+苟]足说文云亦狼属也从豸才声经文从犬作豺非桉豺有二种一曰豺郎二曰豺奴小者先行共猎得兽杀已不敢即食以待豺郎故月令云豺祭兽是其事下洛当反说文云狼似犬锐头白颊猛兽也从犬良形声字)</p>
<p>枯涸(上康胡反考声云木干死也或从歹作[歹*古]古字也下河各反贾注国语云涸竭也广雅云尽也说文云从水从固声)</p>
<p>瞖膜(上于计反郭璞云瞖掩也覆也说文云目病也从目殹声也经文从羽作翳非目瞖下音莫考声云皮内肉外曰膜说文从肉莫声经文作瞙亦通)</p>
<p>假寐(下弥庇反毛诗传曰寐寝也顾野王曰假寐者谓具衣冠而坐眠也说文云寐从未从[寐-未+夢]省声)</p>
<p>赈给(上章刃反马注论语云赈穷乏也考声云赈亦给也说文从贝辰声下居立反切韵供也散与也说文云从糸从合声也上赈又音之忍反)</p>
<p>地狱(下虐录反史记皋陶始作狱杜预注周礼云争财曰讼也争罪曰狱风俗通云三王为狱夏曰夏台殷曰羑里周曰囹圄自秦汉已后通名为狱说文从犾言二犬相噬言以讼之会意字也今经中言地狱者地底也谓在赡部之下故言地狱故俱舍论云此下过二万无间深广同上七捺落迦八增皆十六广如论释)</p>
<p>　　新花严经卷第三</p>
<p>频申(上瓶寅反毛诗传曰频急也申舒也谓以手足胸背左右上下或急蹙或舒展自解其劳倦也)</p>
<p>聚落(上疾喻反韦昭汉书云小乡曰聚蕃篱曰落以人所居故也聚字说文云从乑从取声乑音吟从三人)</p>
<p>旋澓(下符福反三苍曰澓深也谓河海中洄旋之处也说文云从水复声)</p>
<p>雷震(上鲁回反王充论衡曰以天地为炉阴阳为气相击成声也说文正作靁从雨畾声下章认反切韵云动也起也说文云从雨辰声)</p>
<p>　　新花严经卷第四</p>
<p>赫奕(上亨格反尔雅曰赫赫迅也郭璞曰威疾皃也方言赫发也广雅赫明也说文大赤皃从二赤下羊益反或从大作奕毛诗传曰奕灾大皃也说文云从火亦声经文从廾作弈亦通廾音拱也)</p>
<p>熙怡(上虚之反下与之反说文熙怡和悦也方言云怡喜也湘潭间曰纷怡或云熙怡经中或作嬉音同说文云嬉乐也苍颉篇云笑也非此用也)</p>
<p>池堑(上直离反广雅曰亭水曰池下佥焰反顾野王云城池为堑即今城外壕坑也字书云城隍也说文云坑也从土斩声也或从渐作壍亦同)</p>
<p>垣墙(上远元反毛诗传曰垣亦墙也下匠羊反声类云墙亦垣也尚书曰无敢逾垣墙说文垣墙敝也从啬爿声爿音同上经文或作墙[序-予+(夾/回)][土*廧]墙四形皆俗用字非也)</p>
<p>谄诳(上丑敛反周易云君子上交不谄下交不嬻也何注公羊传云谄犹佞也庄子云希意道言谓之谄说文云谄谀也从言臽声嬻音独下居况反贾注国语云诳惑也郭注尔雅云欺诳也说文云从言狂声也)</p>
<p>罥索(上癸兖反桂菀珠丛云以绳系物谓之罥也或作[(ㄇ@(企-止))/ㄙ/月]下苏各反字书索大绳也亦绠也又尽也散也)</p>
<p>羁鞅(上居宜反下于两反王逸注楚辞云以革络马头也释名云覊检也所以检持縻绊)</p>
<p>茵蓐(上于真反下如欲反毛诗传曰茵虎皮也玉篇云以虎皮为蓐曰茵又作鞇郭注尔雅曰蓐席也声类曰蓐荐也又作褥字同案茵蓐二字若以皮为即从草作若以革为即从革作鞇也)</p>
<p>疮疣(上楚霜反礼记云头有疮则沐说文作创伤也古文作刀像刀入下有求反小曰疣大曰赘也古今正字作[病-丙+又]赘音佳茵反)</p>
<p>诱诲(上与之反考声云引也导也论语曰夫子循循善诱人说文云教也从言秀声下荒外反教也亦训也论语云诲人不倦何有于我哉说文云从言每声也)</p>
<p>　　新花严经卷第五</p>
<p>碱味(上遐岩反尚书洪范云润下作碱尔雅曰碱苦也说文云北方味也从卤咸声也经文从酉作醎非也)</p>
<p>欻然(上许勿反切韵暴起也亦忽也字从炎吹省也下如延反字书云而也说文云从月音肉从犬从灬音摽灬火行皃犬逐其肉以然之会意字也)</p>
<p>泳游(上荣柄反尔雅曰潜行为泳郭璞注云水底行也晏子春秋曰潜行逆流百步顺流七里下以周反尔雅曰顺流而下曰溯游说文云从水斿声经文作[游-方+(十/十)]俗字非正)</p>
<p>旋澓(下符福反三苍曰旋澓谓河海中洄流深处是也前已释竟)</p>
<p>捃拾(上居运反汉书集注曰捃收也切韵云捃拾取也下是汁反切韵云敛也亦收拾也)</p>
<p>楞伽(上勒登反俗字也正作棱从木夌声正梵语应云[馬*夌]誐是宝名也梵语不求字义[馬*夌]勒邓反)</p>
<p>啸和(上苏吊反说文云呼吟也谓聚辱出声也亦作歗下胡卧反尔雅曰徒吹谓之和即应和也)</p>
<p>挂碍(上又作罫絓二形同胡卦反字书云[(ㄇ@人)/圭]亦碍也谓罥碍也下五槩反切韵止也亦作硋[得-彳]阂皆俗字也)</p>
<p>扪摸(上没奔反毛诗注云持也声类云扪亦摸也说文云从手门声下[怡-台+(└@人)]博反方言云摸[打-丁+索]摩挲也说文从手从莫形声也)</p>
<p>达逻(下来个反梵语不求字义也)</p>
<p>遽即(上其倨反字书云急疾也切韵云战慓也说文云从辵豦声也豦音同上经文作遽俗非也)</p>
<p>普霔(下之戍反切韵时雨霔下也说文从雨注形声字亦作澍正体字也)</p>
<p>船舫(上食川反玉篇曰舟曰船下府妄反又补浪玉篇亦舟也通俗文云连舟曰舫双并两舟也)</p>
<p>　　新花严经卷第六</p>
<p>船橃(上述缘反方言曰自关而西谓舟为船说文云船舟也从舟沿省声也下烦袜反考声云缚竹木浮于水上也集训云木橃也从木发声也俗从竹筏通用广雅作[舟*發]古文也经文作栰谬作也)</p>
<p>惑箭(上胡国反切韵云心迷乱也说文云从心或声也下煎线反俗字正体作[筣-禾+(止/舟)]从竹从止从刂说文云止舟为[止/舟]音前蔡邕加刂音古外反刂水也可以行舟后因行草书字变止作[止-├+〡]变舟作月变刂为刀作前字考声云箭本竹名此竹叶似苇丛生高五六尺茎实可以为矢笴因名矢为箭笴音干旱反)</p>
<p>袈裟(上音加下音沙梵语讹也具足应云迦逻沙曳此云染色或云坏色以西域俗人皆着白色衣故简异之袈裟二字本非衣名不合从衣)</p>
<p>脐轮(上情奚反字书云当腹之中曰脐说文云膍脐也从肉齐声也或作齐亦通经文单作齐古文借用也下力迍反周礼曰轸之方以像地盖之以像天轮圆以像日月也轮三十幅也从车仑声)</p>
<p>两胁(下或作胁同香业反说文云肚两傍也从肉从劦声音叶从三力经文从三刀作[月*(刀/(刀*刀))]非也)</p>
<p>广狭(下遐甲反礼记云广则容奸狭则思欲考声云狭隘也玉篇云迫隘也不广也经文从犬作狭误谬也乃是狭习字犬马所以驯狭之又轻[仁-二+易]也甚非广狭义也有经作陜亦非乃陕州字陕音式染反即周书分陕之地是也)</p>
<p>渔捕(上语居反说文渔谓捕渔也世本云古以天下多水故教人渔下蒲故反切韵云捉也顾野王云捕逐也说文云从手甫声也甫音俯)</p>
<p>屠猎(上唐胡反考声云残杀也说文刳也从尸都省声也下廉叶反考声云犬逐兽也尔雅曰猎虚也又取也亦谓畋兽为猎说文云从犬鼠声也鼠音云上)</p>
<p>　　新花严经卷第七</p>
<p>映蔽(上于敬反考声云晖也隐也韵英云傍照也古文作[暟-豆+火]下卑袂反韵英云掩也考声云鄣也说文云从草敝声也)</p>
<p>善軶(下于格反俗作轭正作軶从户乙声也郑众注考工记云軶辕端压牛领木也)</p>
<p>阎罗王(或云剡魔或云[燜-心+舀]魔皆讹略梵语也正云琰魔罗义翻为平等王谓典生死罪福之业主守八寒八热大地狱役使鬼卒于五趣中追摄罪人平等治罚捶拷故三启经云将至琰魔王随业而受报是其事也)</p>
<p>垣墙(上远元反毛诗传曰垣亦墙也下匠羊反声类云亦墙垣也尚书云无敢逾垣墙说文墙敝也从啬爿声也经中或作墙[堐-圭+(土/回)][爿*((暴-(日/共))/回)]并俗)</p>
<p>氛氲(上符云反下于云反王逸注楚辞云氛氲盛也谓香气远布皃也)</p>
<p>延袤(下莫候反字书云广袤也切韵云东西曰广南北曰袤也又袤亦长也说文云从衣矛声)</p>
<p>甍栋(上莫耕反切韵甍亦栋也下多贡反尔雅曰栋谓之桴郭璞注曰屋稳也桴音浮檼于靳甍从瓦从梦省声也)</p>
<p>凫雁(上辅于反尔雅曰舒凫鹜音木郭璞注云鸭也考声云野鸭之小者也字书云从鸟从几几音殊声也下颜谏反毛诗传曰大曰鸿小曰雁即随阳鸟也礼记月令云季秋之月鸿雁来[實-毌+尸]方言云自关而西谓雁为[鳥*可]鹅[鳥*可]音歌)</p>
<p>鸳鸯(上于袁反下于姜反毛诗曰鸳鸯干飞传曰鸳鸯疋鸟也言其止为疋偶飞则双飞说文从夗央皆形声字也)</p>
<p>白鹤(何各反郭璞注山海经云色白长喙寿满千岁顶背朱色字书云神仙鸟也见则为祥瑞也抱朴子曰鹤鸣九皋声闻于天淮南子云鸡知将晓鹤知夜半也说文云从鸟隺声隺音何各反又解隺从冖音癸营反从隹隹即鸟也鸟高飞至欲出冖也会意字)</p>
<p>理翮(上良始反字书云通也切韵料理也说文云从玉里声下行格反顾野王云鸟羽翮也说文从羽鬲声鬲音革也)</p>
<p>耳珰(下都郎反释名云穿耳施珠曰珰埤苍云耳饰也说文从玉当声)</p>
<p>　　新花严经卷第八</p>
<p>蓊郁(上乌孔反汉书相如传从竹作[竺-二+翁]下于物反切韵云香草也又作郁俗字也玉篇云蓊郁草木盛皃也)</p>
<p>葱翠(上仓红反下七醉反上合作总字青黄色葱[卄/公/心]乃荤菜也说文云翠青羽雀也今言总翠谓杂色晃曜也非是葱菜之翠也)</p>
<p>优钵罗(或云沤钵罗正云嗢钵罗此云青莲花其花青色叶细狭长香气远闻人间无此华唯无热恼大龙池中有也嗢乌骨反)</p>
<p>波头摩(或云钵头摩或云钵弩摩亦云钵特摩皆梵声讹转正云钵纳摩此云红莲花人间亦有或名赤黄色莲花也)</p>
<p>拘物头(或云拘牟那正云拘某陀此云赤莲花其花深朱甚香亦大人间亦无唯彼池有)</p>
<p>芬陁利(或云奔茶利迦正云本拏哩迦此云白莲花其花如雪如银光掩人目甚香亦大多出彼池[去/(冗-几+手)]音奴雅反)</p>
<p>牵我(上企坚反广雅云牵连也挽也说文云引前也从冖音癸营反像牛之縻也从牛玄声也俗从去手作牵非也)</p>
<p>　　新花严经卷第九</p>
<p>波涛(上博和反尔雅云大波为澜小波为沦切韵云水波也下唐豪反苍颉篇云涛大波也说文云涛谓潮水涌起也从水寿省声)</p>
<p>涌浪(上容悚反说文云勇亦腾起也从水勇声也亦作涌下来宕反切韵云浪亦波也说文云从水朗省声)</p>
<p>栏楯(上落干反慈恩音义云钩栏也或作阑说文云门遮也下食尹反说文云楯栏槛也王逸注楚辞云槛楯也纵曰槛横曰楯字从木盾声也)</p>
<p>窻牖(上楚江反释名曰[穴/匆/心][聰-囪+(句-口+夕)]也谓内视于外[聰-囪+(句-口+夕)]明也下余帚反玉篇道也向也尔雅曰牖户之间谓之扆是也)</p>
<p>廛里(上直连反注周礼云廛居也郑注礼记云廛市邸舍也玉篇云城市内亩半空地谓之廛经文作厘或作[堐-圭+(烈-列+里)]皆非下良耳反周礼五家为邻五邻为里里亦居也)</p>
<p>颐颔(上以伊反下含感反方言云颐颔牙名也文字集略云颏也说文云辅车骨也从页页头也臣含声也经文作颐非也臣音夷也)</p>
<p>[戶@肉]髆(上古贤反切韵云顶傍也髆上也下牓莫反字林髆胛也说文云肩胛也从骨博省声也经文作膊音普博反郭璞云披割午羊五藏谓之膊非肩髆义胛音甲)</p>
<p>佣圆(上丑囟反考声云上下均也韵英佣直也说文云均直也从人庸声也经文作[月*庸]俗字也)</p>
<p>胸臆(上香邕反说文云胸膺也膺即臆或作匈亦通下应力反说文臆亦胸骨也从肉亿省声也)</p>
<p>过膝(下[口/└/月]逸反玉篇膝胫上头也说文胫骨节头也正体从月从[暴-(日/共)+夾]作[滕-(券-刀)+夾]此[滕-(券-刀)+夾]字时用已久有经作[滕-(券-刀)+夾]字全乖)</p>
<p>网鞔(下莫盘反郑注周礼云革络鞔也广雅云鞔补也案网鞔谓如来十指之间如罗网鞔覆也)</p>
<p>鹿腨(上来谷反切韵兽名也下遄耎反文字集略云胫之膓也说文足[跳-兆+非]膓也或作[跳-兆+尃]踹[跳-兆+專]并同今从肉遄省声遄音船案鹿腨者谓毉泥耶鹿王身毛种种异色光润鲜明腨膝佣纤故引为喻也)</p>
<p>足跟(下网恩反字统云足后曰跟说文曰足踵也从足根省声也踵音肿)</p>
<p>不瞬(又作瞚同式闰反韵英云动目数摇动也吕氏春秋曰万世犹如一瞬目也或作眴亦通)</p>
<p>雍肃(上于容反尔雅曰雍雍和也郭璞注云和乐也又作邕尔雅正作痈皆同下息竹反尔雅云肃肃恭也郭注云容仪谨敬也肃字从[聿-土+十]从[(棩-木)-一][聿-土+十]音女辄反槁属[(棩-木)-一]古文泉字两傍像岸横画像水以[聿-土+十]插在中间肃然也会意字)</p>
<p>　　新花严经卷第十</p>
<p>河渚(上音何尔雅曰江河淮济为四渎山海经曰河出昆仑西北隅郭注云潜流地中汨漱沙壤宣其浊黄也下章与反尔雅曰水中可居者曰洲小洲为渚王逸注楚辞云水涯曰渚尔雅从阜作陼义同)</p>
<p>风癎(上音封说文云风动虫生故虫八月而化从虫[夙-歹]声也下限奸反声类云小儿病也从疒间声也疒音女厄反像倚卧之形也)</p>
<p>痟瘦(上相焦反说文作消尽也切韵云渴病也下正作[病-丙+((宋-木)/火/又)]同所救反切韵云损也说文云瘦瘠也瘠音籍)</p>
<p>门闼(上门字或作门说文云从二户也下他达反汉书集注云闼谓小门也切韵云闼谓门道也又通也)</p>
<p>百洛叉为一俱胝(洛叉俱胝皆梵语数法名也或十万为一洛叉百万为一洛叉或万万为一洛叉依此方孙子算经云十十为百十百为千十千为万自万至亿有三等上中下数变之也依黄帝算经总有二十三数谓一二三四五六七八九十百千万亿兆京姟秭壤沟涧正载也亦从万已去有三等数谓其下者十十变之中者百百变之上者亿亿变之慧菀法师云经言俱胝当此亿也阿庾多兆也那由他京也余准例知自亿已去皆以能数量为一数复数至本名数量乃至不可说转是)</p>
<p>獶钵弥(上奴刀反下迷比反)</p>
<p>逻伽(上卢贺反)</p>
<p>皤诃(上音婆下音呵)</p>
<p>睹[里*也](下里也反)</p>
<p>你[口*尸](下许伊反)</p>
<p>瓢孽哆(上毗摽反中鱼谒反下多可反)</p>
<p>印[寧*吉](下宁吉反)</p>
<p>呾罗(上音怛从旦经从且非也)</p>
<p>鞞么(上音毗下音莫可反自獶钵弥至鞞么皆真言中字但借音就字影对梵声不求训释也)</p>
<p>　　新花严经卷第十一</p>
<p>衢路(上具于反尔雅曰四达谓之衢郭璞注云谓交道四出也下卢故反尔雅曰路旅途也郭璞注云途即道)</p>
<p>藤根(上徒能反切韵云苰藤草名也韵英云藤萝也依树蔓生说文从草滕声也)</p>
<p>雉堞(上池履反字书云雉[阿-可+兒]也公羊传云五板为堵五堵为雉百雉为城何休注云二万尺也考声礼记并云天子城千雉盖受百雉之城十也公侯城百雉伯城七十雉子男五十雉但诸侯之城缺其南以授过也下徒颊反杜注左传云堞者城上女墙也说文女垣也从土枼声也)</p>
<p>[鬻-米+毓]香(上以六反郑注周礼云[鬻-米+毓]卖也顾野王云卖物也说文从[鬻-米]毓声也[鬻-米]音格毓音育下香正从黍甘作[黍/甘]字)</p>
<p>窍隙(上启叫反郑注周礼云窍孔也说文云空也从穴敫声也下乡逆反广雅云隙裂也贾注国语云舋也说文云壁际小孔也从阜从白上下小也经文作隟非)</p>
<p>仓篅(上七岗反切韵云仓廪也释名云仓藏谷物所也下市缘反切韵篅亦仓也说文从竹遄省声也经文或作圌俗字)</p>
<p>挺埴(上伤延反下承力反淮南子云陶人之挻埴也许注云押也孔注尚书云埴黏土也如淳曰挻击也[打-丁+直]柔也和也谓柔土作器也说文挻字从手埴字从土并形声字经文二字皆从土作埏埴上字误也)</p>
<p>坏器(上芳杯反切韵云未烧瓦器也说文作坏下去冀反史记云舜作什器于寿丘说文云器皿也饮食之器总名也从犬[器-犬]音庄立反[器-犬]众皿犬以守之会意字)</p>
<p>燥湿(上苏皓反切韵云干也说文云火干也从火喿声下身入反切韵云水沾也经文作湿俗用非也)</p>
<p>恤茕(上新律反切韵云赈恤也下葵营反考声云孤单也文字典说云无兄弟也)</p>
<p>嫡嗣(上丁历反切韵正也字书云长也尔雅曰长妇为嫡也下祥志反尔雅嗣续也)</p>
<p>日跻(上人一反说文曰实也言太阳之精不亏也下祖兮反尔雅曰跻登也公羊传曰跻者何升也或作隮升音升)</p>
<p>驾驷(上古讶反切韵驾乘也毛诗云驾我其[馬-(烈-列)+廾]下息利反四马共乘也尔雅曰天驷房也郭璞注云龙为天马故房四星谓之天驷李淳风注天文经云天驷一名天马二星为右服右骖二星为左服左骖也马文句反)</p>
<p>　　新花严经卷第十二</p>
<p>祠祭(上似兹反尔雅曰春祭曰祠郭璞注祠之言飤也飤音似下子例反切韵亨荐也尔雅曰祭天曰燔柴祭地曰尘埋论语曰祭神如神在说文祭字从月音肉从又音手从示音视谓手持肉以示即为祭矣经作祭非本字)</p>
<p>巡狩(上祥伦反切韵云遍也察也下舒救反韵英云狩猎也尚书曰二月东巡狩至于岱宗柴孔注云诸侯为天子守土故巡行之顺春故先东巡夏秋冬例然巡狩四岳然后归告太庙又曰五载一巡狩群后四朝觐也)</p>
<p>罄志(上苦定反尔雅曰罄尽也顾野王云器中空也下职吏反孙缅云念也意也诚也说文从心ㄓ声也ㄓ音之案罄志谓空其心尽其诚也)</p>
<p>历算(尧典云历像日月敬授人时孔注云历像其分节敬记天时以授人也下苏贯反世本云黄帝时肄首所作也刘法九章孙子五曹皆计数术也说文曰算长六寸计历数者)</p>
<p>髫龀(上音条考声云小儿剃头留两边也字书曰髫小儿垂发也从髟召声下初觐反郑注周礼云男八岁女七岁即毁齿说文从齿七声或从匕乚作龀龀二形皆非本字也)</p>
<p>纬候(上云贵反经纬也经音古定反下胡遘反韵谱云伺也案五星历云二十八宿为经日月五星为纬行度有踵次故候占吉凶也)</p>
<p>弼谐(上房密反尔雅曰弼辅也广韵备也古文作[弓*弓*ㄆ]下户皆反尔雅曰谐和也书曰允迪厥德谟明弼谐也)</p>
<p>原隰(上牛袁反尔雅曰广平曰原又曰可食者曰原郭注云可种谷给食也下似入反尔雅云下湿曰隰郭注引公羊传云下平曰隰)</p>
<p>[怡-台+龍]戾(上笼董反下音丽又作悷切韵云不调貌也皆俗用字案字书本无此字也)</p>
<p>凶残(上许容反考声云顽也说文云恶也从人在凶下也下昨竿反韵谱云伤也害也说文从歹戋声歹音五割反戋音残易曰束帛戋戋也)</p>
<p>丰登(上方戎反玉篇稔茂也韵集云大也多也下都滕反切韵成也又升也礼记月令云仲秋之月禾乃登也)</p>
<p>嶷然(上鱼力反字指曰嶷崱山峰貌也谓住立端直如山峰也)</p>
<p>骄侈(上举乔反说文云马高六尺也孝经云在上不骄高而不危御注云无礼为骄也下尺氏反又作奓说文奢也切韵泰也)</p>
<p>股肱(上公户反髀也下古弘反臂也尚书云股肱惟人孔注云手足具乃成人也又曰股肱良哉)</p>
<p>非辜(下古胡反尔雅曰辜罪也罪音罪言人自取其辛苦即为罪矣因秦始皇冀累世为皇嫌罪字似皇字故改为罪也辜说文从罪省古声也经文从手作[古/手]传写误也字书无文也)</p>
<p>韛囊(上排拜反苍颉篇云韛韦皮也顾野王曰谓吹大铸冶令炽也从韦[糒-米]声也[糒-米]音备也)</p>
<p>攘臂(上如羊反孟子曰攘臂而下车顾野王云谓除去衣袂出臂也袂音弥励反袖也)</p>
<p>啮齿(上五结反韵英云噬也咬也说文云从齿契省声经文从口作啮俗字契音苦结反)</p>
<p>刖挑(上鱼厥反尔雅曰[跳-兆+非]则也郭注云谓断足也说文作跀刑足也下吐雕反亦作[打-丁+(電-雷+?)]俗字韵谱拨也)</p>
<p>[月*夆]胀(上璞邦反埤苍云胮亦胀也文字典说从肉夆声音芳逢反经文从逢作膖俗字下张亮反杜注左传云胀腹满也)</p>
<p>膓[月*胃](上除艮反白虎通云小膓者心之府也膓者肺之府也释名曰伤畅也谓腹内畅气之府也下韦畏反白虎通云胃脾府也说文谷府也从月胃形声字或作胃字)</p>
<p>筋脉(上居银反周礼云医师以辛养筋说文曰肉之力也从肉竹竹者物之多筋者也从力者力像筋之形经或从草作荕从角作[筋-月+角]皆非正字下麻伯反周礼以碱养脉说文云血理分行于体中谓之脉正从血从[脈-月]作[覛-見+血][脈-月]音普卖反经文从永者俗字也)</p>
<p>鞭笞(上必绵反顾野王云用革以扑罪人字书云挝马杖也说文从革便声下丑之反律书云笞杖徒流死是也笞刑有罪之人下者说文笞挞也从竹台声音怡)</p>
<p>　　新花严经卷第十三</p>
<p>澄垽(上直陵反考声水清也下鱼靳反尔雅曰淀谓之垽郭注云滓淀也江东呼垽)</p>
<p>蓊郁(上乌孔反下蕴勿反字书云草木盛貌正作郁字经作郁非)</p>
<p>俾倪(上普米反下五礼反说文作壀堄又作隦[阿-可+兒]广雅云城上小垣也考声女墙也释名云于墙孔中伺候非常也二字亦通去声呼经本或作脾腉非也)</p>
<p>宝堑(下七焰反说文云堑坑也经本有从水作壍者谬也)</p>
<p>洲渚(上音州下章与反尔雅曰水中可居者曰洲小洲曰渚或作陼字小陼曰沚音止)</p>
<p>裸露(上花瓦反避俗讳作此音也本音郎果反顾野王云脱衣袒也说文从衣果声字书从身作裸玉篇从人作倮与经文同也)</p>
<p>啖肉(上又作啖同徒滥反或作啖音徒敢反字书皆训食物也又嚼啖也从口臽音陷声下肉字正作肉像筋肉之形也)</p>
<p>谄诳(上丑琰反又作讇同谀也说文从言臽声臽音陷经文从舀作謟音他力反非经义臽音以沼反下居况反欺也字书从言狂声说文从心作[狂/心]义同)</p>
<p>　　新花严经卷第十四</p>
<p>窃自(上千结反郭注尔雅云窃浅也切韵盗也字书云私窃也从穴釆[├/(咼-┌+人)]声也[├/(咼-┌+人)]音[薩-產+辛]经文有作窃字非也)</p>
<p>拘尸那(梵语西国城名也此云[而/火]草城或云香茅城以多出此草故也在于中印度境周千余里即如来于此入大涅盘处)</p>
<p>般涅盘(上音补末反梵语也旧云泥洹并讹略也正云摩诃波利儞嚩喃此云大圆寂也谓三点圆伊四德圆果等是也)</p>
<p>漉诸(上卢谷反切韵云沥也郭注尔雅云漉出涎沫也亦作[淥/皿]韵英云去水也)</p>
<p>[打-丁+毛]动(上音呼高反俗字也正作挠切韵搅也亦动也挠音奴巧反今此不取)</p>
<p>廛店(上直连反居也考声云市空地曰廛下都念反切韵店舍也崔豹古今注云店置也所以置货鬻也从广占声也广音俨形声字也鬻音扬菊反)</p>
<p>岩岫(上五衔反切韵云峰险也毛诗云惟石岩岩注云峻也下似右反尔雅曰山有穴为岫郭璞云谓岩穴也)</p>
<p>[鬻-米+毓]香(今俗作鬻同余六反字书云卖也下香字正[黍/甘]诗云黍稷惟馨说文云从黍甘会意字也)</p>
<p>晷落(上音轨说文云日景也从日从[夕*人]音旧经文从各作晷俗误也下卢各反尔雅云降坠湮下落也案经晷落即日景沉下也)</p>
<p>歰滑(上色立反韵英云不通也说文云不滑也从四止二正二倒作歰经文从三止作涩脱略也下尸八反切韵利也从水骨声也)</p>
<p>　　新花严经卷第十五</p>
<p>陂池(上彼为反尚书云泽障曰陂尔雅曰陂者曰阪郭注云地不平也下直离反切韵停水曰池郑笺诗云池水之浸润也)</p>
<p>优钵罗(此云青莲花)</p>
<p>波头摩(此云红莲花)</p>
<p>拘物头(此云赤莲花)</p>
<p>芬陁利(此云白莲花此四种花如前袟第八卷中已具释之)</p>
<p>蹈之(徒倒反切韵践履也)</p>
<p>筝笛(上侧茎反说文云鼓弦筑身乐也本大瑟二十七弦秦人无义二子争父之瑟各得十三弦因名为筝下徒历反说文笛七孔俗云羗笛即三孔也风俗通云笛涤也言涤邪秽纳雅正也又汉武帝时丘仲善作笛也)</p>
<p>箜篌(上音空下音侯释名云此师延所作靡靡之乐也后出于桑间[濮-(仁-二)+彳]上之空地盖空国之侯所存因以为名也)</p>
<p>琵琶(上房脂下蒲巴反本出西戎胡乐名也释名云推手为琵引手为琶其鼓时为名也说文二字并从珏比巴声也珏音角)</p>
<p>箫瑟(上苏雕反尔雅云大箫谓之[竺-二+言]郭注云编二十三管长尺四寸小者十六管长尺二寸风俗通云舜作箫以像凤翼也下所栉反尔雅云大瑟谓之洒郭璞注云长八尺一寸广一尺八寸二十七弦世本云庖义氏始作瑟)</p>
<p>瞬目(上舒闰反韵英云目摇动也说文作瞚经本作眴皆通用下莫六反眼瞳子也释名云目默也谓默而内识也)</p>
<p>唇吻(上食伦反字书亦作[口*脣]下无粉反切韵云口吻也三苍云唇之端也)</p>
<p>门阃(下苦本反切韵云阃门限也案尔雅云橛谓之[門@果]郭璞注即门阃也今案则门中心碍门木)</p>
<p>递相(上特计反尔雅释言云递迭郭注云谓更迭也迭音田结反经文作[逅-口+巾]不成字也)</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
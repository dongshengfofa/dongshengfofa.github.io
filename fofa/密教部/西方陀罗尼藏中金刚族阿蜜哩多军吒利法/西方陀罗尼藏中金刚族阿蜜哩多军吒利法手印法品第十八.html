<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>军荼利手印法品第十八</p>
<p>复次说印法。于金刚种族法中。大印有一百八。我今略说有十六。为成就法故</p>
<p>　　请佛印第一</p>
<p>二手合掌当心。结跏趺坐。端身正念。名请印。咒曰</p>
<p>那谟啰怛那怛啰(二合)夜也唵阿蜜哩(二合)底虎吽泮莎嚩诃</p>
<p>结印诵咒名请三宝</p>
<p>　　集金刚族顶礼印第二</p>
<p>两手合掌。二小指无名指相叉于掌中右押左。二中指头相柱。二头指各捻中指上第一节背。二大指屈押无名指上节即是。咒师作欢喜面将印顶戴即是。归命三宝及金刚族等。咒曰</p>
<p>唵阿蜜哩多军荼利尹喏虎吽</p>
<p>　　安心印第三</p>
<p>咒者结跏趺坐。仰左手以右手押左手掌中。屈二大指安掌上。即心忆念根本咒诵心咒。即名安心印法</p>
<p>　　如来三昧耶印第四</p>
<p>二手相并掌向上。微屈二中指头少许即是。如来三昧耶印。能成一切事。咒曰</p>
<p>唵阿蜜哩多底瑟侘三昧曳虎吽泮</p>
<p>　　金刚跋折罗第五</p>
<p>二手合掌。二小指二无名指向相叉右押左。二中指头相跓。以头指屈向中指背上利一分许如跋折罗头即是。咒曰</p>
<p>唵失旃拏跋折罗虎吽泮</p>
<p>结印诵咒。怒目作大嗔势即是</p>
<p>　　金刚嗔怒印第六</p>
<p>以右手横大指于掌中以中指无名指小指把大母指作拳直竖头作期克。咒曰</p>
<p>唵跋折罗什嚩啰虎吽唬吽泮泮奄(引)</p>
<p>　　军荼利秘蜜心印第七</p>
<p>二无名指二小指内相叉右押左。二中指各苾头指背上头相跓头指亦相跓头。二大指各捻无名指。此印梵本无咒。此咒能令一切恶鬼夜叉罗刹等怖畏。能令拥护一切众生。能灭一切重罪。军荼利秘蜜心印。能令一切众生安稳。能破一切他印无能胜者。天阿修罗等所不能及。金刚菩萨为利益一切众生故。若一切恶鬼等见此印心生怖畏。悉不为障。能令一切龙怕怖悉皆堕落。能摄一切颠鬼悉令降伏。若结此印同入一切三昧耶坛。诸佛菩萨之所赞叹。即令成就若欲一切所作。能令咒者入一切诸陀罗尼三昧门。欲得一切诸佛菩萨加持者。此印为第一。一切诸愿者。此印即能成就圆满。一切诸天龙药叉及诸仙等皆悉随。从佛初成道时。以此印摧伏一切天魔。摄一切诸天三昧拜安置。梵释那罗延天四天王地水火风山河海日月星辰等大威神者合掌顶礼悉来归伏。皆是此印威神之力故</p>
<p>　　央俱施印第八</p>
<p>以二手合掌相叉。中指以下总令博着手背。竖二头指屈如钩。二大指右押左。此央俱施印。于此法中用。若余法中即相貌不同</p>
<p>　　金刚花鬘印第九</p>
<p>二手小指无名指屈相并。二中指直竖头相跓。头指直竖大指屈一节。复无名指小指上利一二分许莫令相着如跋折罗形。此法尔余不然</p>
<p>　　金刚舌印第十</p>
<p>二手合掌。二头指屈附中指中节侧文。二大指屈一节向下</p>
<p>　　金刚连锁印第十一</p>
<p>以二手四指相钩。二大指屈附头指侧(一本反相叉)</p>
<p>　　金刚焰印第十二</p>
<p>以二手合腕相着。指头吒竖如火焰形。时时动指头作此印。面作嗔色。一切障毗那夜迦即被火烧。归依降伏。所使即得不恼乱众生。一切处用此印</p>
<p>　　金刚髻印第十三(一本大指直竖)</p>
<p>以二手总作拳。中指直竖屈上节相跓。二大指屈入掌中。一切恶药叉罗刹毗舍支等悉能降伏。一切处用。皆无障碍</p>
<p>　　金刚雹印第十四</p>
<p>以二手指头相钩。右押左如金刚形相。此印能调伏一切恶龙及诸药叉罗刹一切恶人。皆悉降伏。皆悉怕怖。所作皆成就。此印有大威德大有神力</p>
<p>　　金刚顶印第十五</p>
<p>二手作拳。竖二中指直上齐头相跓即是。此印能成就一切众生敬仰。所出言语令人信受。当结此印</p>
<p>　　青色金刚印第十六</p>
<p>以二手指掌即弹指。口牛作虎吽声。若欲除傧恶人或遣人相憎欲随他兵及作恶法。当用此印</p>
<p>　　大金刚印第十七</p>
<p>以二手合掌。二大指屈入掌中。若作坛了结此印散坛。若常念诵了亦结此印。若欲得富贵高官求殊胜事。及诸佛菩萨但当用此印。即得如意</p>
<p>　　金刚牙印第十八</p>
<p>以右手头指于中指无名指间入。小指屈钩之无名指于头背上。屈大指捻其甲上即是如上所说军荼利印。作一切安稳法吉祥法。澡浴灌顶拥护成就事。献食供养。乞雨止雨乞伏藏</p>
<p>若入阿修罗窟龙宫安稳富饶等用。悉皆成就</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
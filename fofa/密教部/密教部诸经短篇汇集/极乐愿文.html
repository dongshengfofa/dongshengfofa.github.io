<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>极乐愿文<br>
<br>
　　　　清字经馆行走福佑寺达喇嘛嘎卜楚萨木丹达尔吉译<br>
<br>
　希有为众施行无尽德<br>
　略念能令死主难远离<br>
　恒观有情如忆独子者<br>
　世尊无量寿佛前敬礼　<br>
<br>
　释迦牟尼历次中　　善所称赞之胜境<br>
　往生极乐愿文词　　由慈悲故尽力说<br>
　善恶被重无明障　　天人命为嗔械残<br>
　爱索缚在轮回狱　　业水飘进三有海<br>
　病老苦浪多推荡　　摧入死主海兽口<br>
　常为不欲苦担压　　无依玷辱之号哀<br>
　愿与心为证见者　　导引困苦独弥陀<br>
　观音大势至菩萨　　并眷属前谨祷祈<br>
　为我等故与多劫　　曾发胜誓愿莫忘<br>
　如妙翅尊行虚空　　以慈神力而降临　<br>
<br>
伏愿自他三世。所缘二资粮海。普合一力为倚。我等临命终时。亲见接引弥陀。二大菩萨。并诸眷属围绕现前。尔时于佛眷属生极专之至诚。而无断命之苦。仍不失其信诚。并所见境界之念。将终之时。八大佛子。皆以神变来至。指引极乐之路。依教即往极乐胜境。从宝莲中。愿生大乘利根之种姓<br>
<br>
将生之时。一切总持及诸禅定。无缘道心。无尽辩才等。无量诸胜功德。具足而得。即承无上导师阿弥陀佛。并十方诸佛菩萨。悉皆欢喜。愿受大乘之法敕。于彼诸法之义。刹那闲如理融通。即乘无碍神变。至方广佛刹。广行菩萨妙行。愿悉圆满<br>
<br>
已生净土之时。起诸勇猛慈悲。以无碍神变。特至秽土。为诸众生。各如自缘。依法而教。愿悉安之于诸佛称赞清净之道。普行希有之行。皆速圆满。利益无边众生。愿皆易得佛果<br>
<br>
　愿临命终时　　海会绕弥陀<br>
　眼前明显见　　慈信盈我心<br>
　将见中阴兆　　佛子即指教<br>
　既生净土已　　来化秽土众　<br>
<br>
如此胜境。或未得生。惟愿生生世世。常遇佛教。在诸经论中。契悟闻思修。愿得清净之身<br>
<br>
既得其身。于高类七德庄严。愿不远离<br>
<br>
如是于一切时中。忆念前生。愿得宿命智<br>
<br>
生生世世。凡见三有。皆生无益之心。而于解脱功德。即起夺意之念。在诸佛律中。愿得出家<br>
<br>
既出家之时。于诸恶堕。毫无所染。圆守禁戒。行至无极门中。得大菩提。愿如大比丘阿閦佛<br>
<br>
复于世世生生。在染净诸法中。如理融通。圆成之道。诸法文义。持不失忘之总持。愿悉丰足而得<br>
<br>
如已所持。示于他时。愿得清净无碍之辩<br>
<br>
复于生生世世。于楞严等诸定。肉眼等五眼。神境等六通。愿一切悉得无离<br>
<br>
复于生生世世。以自生之力。分晰一切善恶之道。愿得广大之智慧<br>
<br>
于染净诸法。细微差别。分晰如现。悉无杂滥。愿得利明之智慧<br>
<br>
所有未悟误悟疑心之念。将生之时。则悉灭无余。愿得速见之智慧<br>
<br>
以他不能测量之妙法文义不费钻研。愿得深密之智慧<br>
<br>
总言泄露智慧之过。及离智之文义。悉能分晰。从方便正智中修菩提行。悉到彼岸。愿如至尊文殊菩萨<br>
<br>
如是广大利明。速见深密之诸智慧。悉以易得。随缘所持。折伏邪说。能令智者欢喜。缘佛说诸法中。善能分辨讨论纂作。愿得智者之到彼岸<br>
<br>
复于生生世世。凡执自利为要。于菩萨广大行中。若生退回。悉皆断灭。以勇猛心。更勤利他。皆到彼岸。从方便菩提中。行菩萨行。皆至无极。愿如胜观自在菩萨<br>
<br>
复于生生世世。修行自他兼利。摧灭诸魔外道。及诸敌时。从方便勇力中。修菩萨行。皆至究竟。愿如秘密主金刚手菩萨<br>
<br>
生生世世。以弃怠之精进。圆菩萨之妙行自初发心。至刹那闲。亦无怠惰。而从大精进中。得胜菩提。愿如无等释迦王佛<br>
<br>
生生世世。息除修道之闲断。身心之诸病。时以微题名号。即能息灭身语意之痛愆。愿如药师琉璃光王如来<br>
<br>
复于生生世世。如欲寿终无极。以微题名号。即能摧灭非时横夭。愿如无量寿佛<br>
<br>
若寿障将至之时。即见救济无量寿以四业中。随业现身。而为调伏。既见身已。愿寿障尽消无余<br>
<br>
而彼随度现身之时。即得识知是无量寿。生无造作坚固至诚承是力故。生一切处。愿得不离无量寿佛。亲为知识<br>
<br>
复于生生世世。获得世出世闲。诸功德之本。具足性相大乘之善知识师。愿喜悦护持<br>
<br>
随持之时。于善知识师前。得生无退坚固之信。愿恒使喜悦<br>
<br>
刹那之闲。愿不令不喜<br>
<br>
以善知识师指示。随其诸教。愿无不全受彼所教义。如理融化。而能修习。愿得至究竟<br>
<br>
刹那之闲。愿不由恶友遣使<br>
<br>
生生世世。于恭信因果。及厌离心。菩提妙心。并清净见悉得融通。行无勉强尝试之行。愿常不闲断<br>
<br>
生一切处。从身语意所修诸善根。普皆全为利他。盖愿成清净菩提之因矣<br>
<br>
　惟彼世尊妙胜果　　现今我若未证时<br>
　愿得清净修道身　　世世忆念恒出家<br>
　辩才禅定神通咒　　持无边诸功德藏<br>
　悉得悲智无双友　　速修菩提至究竟<br>
　将见非时寿天相　　无量寿佛身明现<br>
　则断死主之勇猛　　愿速得持无死姓<br>
　我愿世世无量寿　　亲为护持大乘师<br>
　于佛赞叹道理中　　刹那之闲无退惰<br>
　弃舍众生为自利　　分别之心亦不生<br>
　修利他理无蒙昧　　方便智巧厚利他<br>
　以我微念尊名号　　消诸侵犯罪业果<br>
　转成丰足安乐因　　直步上乘之阶梯<br>
　佛子解脱微作兆　　灭尽菩萨行之祟<br>
　一切用度皆丰顺　　于意微思悉圆成<br>
　释迦弥陀及慈氏　　文殊密主观世音<br>
　善逝眷属实因缘　　是愿不虚速圆成　</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
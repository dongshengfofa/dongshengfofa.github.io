<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>佛说大七宝陀罗尼经<br>
<br>
　　失译人名今附梁录<br>
<br>
如是我闻。一时佛在祇树给孤穷精舍。佛告阿难。汝受持此大七宝陀罗尼咒。尔时世尊即便说之<br>
<br>
写地也贷昙　坻阇律提　波罗若　波罗　式叉仇拏　比茶<br>
<br>
阿难若有受持读诵修行此陀罗尼咒。尽其形命一切怨仇能令欢喜。火不能烧刀不能伤水不能溺。无方道鬼魅所持。若天龙阿修罗乾闼婆乃至人非人等。阿难此七宝咒。若至水火中若怨贼中。若食毒若方道毒。应念此咒。若怖畏毛竖等悉得解脱。以毗婆尸佛威德尸弃神力。比尸婆智慧拘娄孙佛力。迦那牟尼戒。迦叶功德。释迦牟尼精进。令一切众生悉除怖畏。令得安吉。尔时阿难闻佛所说欢喜奉行</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>佛说俱利伽罗大龙胜外道伏陀罗尼经<br>
<br>
如是我闻。一时佛在王舍大城。尔时宝幢陀罗尼菩萨白佛言。俱利伽罗大龙。以何因缘吞饮利剑。及以四足被绕。佛告宝幢陀罗尼菩萨言。昔色究竟天魔醯首罗知胜城。无动明王与外道论。共致种种神变成智。时无动明王变成智火之剑。时有九十五种外道。其首人名智达。又成智火剑。时无动明王智火大剑。变成俱利伽罗大龙有四支。降三世军陀利琰魔都伽金刚夜叉等四大明王也。颈王有莲名智火含字俱利伽罗。高十万由旬也。从口出气如二万亿雷一时鸣。闻之外道魔王舍恶疑邪执。佛说陀罗尼曰<br>
<br>
曩谟悉底(二合)悉底(二合)苏悉底(下同)悉底伽罗罗耶俱琰参摩摩悉利(二合)阿阇么悉底娑婆呵<br>
<br>
此咒威力除一切不详降伏诸魔王。若有人灵气恼。书姓名。以此咒诵三七遍。灵鬼忽然之闲得焚烧。断五辛酒肉。不染妇女秽执。一心诵此咒。一切所求决定得圆满。不时树令开华。四海成山妙高山王成海。此咒威力此咒功德也。焚冰如油凹心树如水。一切皆随心。犹如跋伽梵。故重说偈曰<br>
<br>
　奉仕修行者　　犹如跋伽梵<br>
　得三摩地上　　与菩萨同位<br>
　俱利伽罗龙　　称念彼名字<br>
　现除怖魔障　　后生安乐国　<br>
<br>
佛说此经。一切恶魔王九十五种大龙王。大欢喜信受奉行</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>
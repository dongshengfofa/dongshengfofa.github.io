<meta charset='utf-8'><head><style>*{margin:0;padding:0;background:#ECF5FF;}.sss{font-family:'微软雅黑';
     font-size:22px;padding:10px 10px 10px 10px;}</style></head><center><a href='<script>window.history.back(-1);</script>'>返回上页</a></center><hr><div class='sss'><div id="main">

		
		
		
		
		
		
		
		
		
		
		
		
		
		
    
<center><div class="ahtcy_content">
			
							<p>广大宝楼阁善住秘密陀罗尼经卷下</p>
<p>　　　　大唐天竺三藏菩提流志奉　诏译</p>
<p>　　印法品第十</p>
<p>尔时金刚药叉主菩萨。踊跃欣庆身毛皆竖。于仙人会中持杵挥空。以种种香花衣服。与诸仙人往诣佛所。顶礼佛足右绕三匝。以诸香花而散佛上。偏袒右肩右膝着地。白佛言世尊。如来今于人间。然大法炬建立陀罗尼法。若有见闻此陀罗尼者。与佛无异。如此众生。决定当得无上正觉。舍离一切诸恶业障。唯愿世尊为诸众生。说陀罗尼印法。此之手印如何而作。如何安手如何安臂。复更云何以手按手。云何而作心印。云何舒臂云何住念。云何安慰坛神。云何能得诸如来之所加护。云何请佛坐金刚座。云何请诸如来。而为灌顶转大法轮。云何得胜持印之法。云何作转轮王印。云何作如意宝印。云何作四天王印。云何作吉祥天女印。云何作饷弃尼天女印。云何作金刚使者天女印。云何作安置诸天印。云何作呼召诸天印。云何作根本印。此诸印法我先不解。世尊慈悲为我解说。若解此印。速能成就诸功德故。若有见者获福无量</p>
<p>尔时世尊于大众中。舒百千万亿俱胝庄严功德手。覆金刚菩萨顶上。安慰金刚密迹曰。大药叉主汝今谛听。我为汝说陀罗尼印法。付嘱于汝。为诸未来一切众生。汝应受持为我流布。当加敬护。犹如诸佛同入如来道场之想。同见如来转大法轮。亦如守护诸佛舍利。勿以此法于后世时。妄相付与下劣贱人恶性众生。破戒众生懈堕众生。邪见众生小乘众生。贪欲众生我慢众生。如斯之类不须为说。此陀罗尼如来舍利若有薄福众生。闻我此法便令损坏。当知此等。如毁谤佛无有异也。是故金刚主菩萨。应勤加护勿妄传授。此咒所在之处如佛无异</p>
<p>尔时金刚手菩萨。顶礼佛足白佛言世尊。如是如是世尊。我当专心恭敬供养以报佛恩。唯愿世尊为我演说悟作印之法。令诸学者得法成就</p>
<p>尔时世尊知众渴仰作印之法。便为说言。应于佛坛中作四佛心印咒。复作四圣金刚心印咒。以此二印启请诸佛。勿用别印。若持印咒者。应净洗浴着鲜洁衣。以五种牛净物用护其身。复以涂香遍拭其体。以白檀香涂其手掌。复以郁金香再涂其上。以五色咒索交结其身。复想自身为本圣尊。或于佛前有舍利塔前。面向东坐端意寂静。发慈悲心念根本咒心。咒随心咒亦复如是。常以香花供养诸佛。于执金刚观世音曼殊室利弥勒菩萨等前。亦应如是供养。礼十方诸佛贤圣作。如是启请曰</p>
<p>稽首十方过去未来现在一切诸佛及诸菩萨。我今尽皆礼足尊重供养。作是言已便结宝莲花印咒。用请佛菩萨一切坛神诸天等坐之。即说宝莲华咒曰</p>
<p>唵摩尼(一)缚驲啰(二)钵啰缚离麌呬耶(三)钵豆摩摩尼(四)钵罗鞞(五)莎诃</p>
<p>印相以二手虚中合掌。令如合莲华相。即复开头指中指无名指。二大小指头相拄。如大开敷莲华形。诵前咒次第布于坛中。请圣坐之</p>
<p>次说普光明宝清净一切如来心印咒法</p>
<p>佛言。先以右手大拇指。与头指相拄。余三指展之。次以左手展其头指。屈其大拇指。余三指压之。二手聚于心上。在于佛前寂静而住威仪齐整。应以慈眼观于众生。身不动摇安然禅定。诵印咒曰</p>
<p>唵萨婆怛他伽多纥哩陀耶摩尼涉缚逻尼阿吠瑟吒耶吽</p>
<p>诵此咒兼作手印已。即得一切如来心印成就获福德身。若有善男子善女人。以七宝满三千大千世界。及以衣服涂香末香。杂花璎珞幢幡花盖。供养无量百千万亿恒河沙微尘等数诸佛世尊。所得功德可思量不。甚多世尊不可思量</p>
<p>佛言。若有善男子善女人。诵此陀罗尼咒及作印法。满一遍者。所获福德百千万倍。多前功德非诸如来以佛智力挍量能尽。若诵持一遍。犹得如是无量功德。况复如法作坛。若有心念地狱饿鬼傍生恶趣诸苦恼者。彼等众生悉蒙解脱。得生极乐世界。亲见一切诸佛如来。此印名曰普光明宝清净如来心印。即为六十四恒河沙那庾多百千万诸佛菩萨。摄受诵持之者。与诸菩萨得为眷属。一切诸天常来拥护四天大王之所。侍卫吉祥天女辩才天女饷弃尼天女。日夜利益。作此印时。诸有药叉罗刹欲来恼者。皆自驰散。如不去者头破作七分。若有刀仗伤者。病瘦困者。命业尽者。得见此印。寿命增长无诸疾苦。持一切咒者。若见此印咒则得成就。所有坛法亦速成就。若有百千万亿手印之法。此印成已彼印即成。诸佛如来悉为授记。决定当得无上菩提。若法成时。三十三天所有宫殿皆自震动。诸天欢喜潜相扶卫。辩才色力皆自增长。有大威德众人恭敬。所出言词闻者生信。具宿命智。一切世论自然明了。命终之后。生华台中相好端严。由印力故速证菩提</p>
<p>次说一切如来心印咒。亦名安慰一切如来印咒法</p>
<p>佛言。先以左肘当[膫-(日/小)+(夸-大)]。平展仰掌。即屈二无名指二小指头相拄。两指端仰侧当于心。小低头。微开其眼。少敛其眉。齿咬下唇目视其身。继心念佛不令散动。诵持此咒二十一遍即说咒曰</p>
<p>唵萨婆怛他伽多钵啰缚啰迦啰摩尼吽</p>
<p>作此法时。即为得入十方一切诸佛法藏。等无有异。亦为入于一切诸佛曼荼罗。即为摄入一切诸佛眷属。如是人者。百千劫来重罪恶业荡尽无余。亦如已作十方诸佛坛印一等。若为十方所有一切作障碍者。若恶魔恶龙毗那夜迦等。如被咒师脚踏无异。其诸魔等如被火烧。十方一切诸族种类所作障难。咒师但当以念佛心结此印者。是诸种族悉以胸膺着地求哀归命当是之时其诸族等。见印闻咒而更蒙益其恶心者。自来改悔获大福聚</p>
<p>次说一切如来普光大宝会秘密印咒。亦名一切如来加护心印咒法</p>
<p>佛言应舒右臂仰置右膝上。以大拇指捻中指甲上。以左手仰横心上。以大拇指压无名指中指甲上。舒头指及小指。发慈悲心开目而住。专诚念佛诵此咒曰</p>
<p>唵萨婆怛他伽多毗三菩檀娜跋阇梨吽吽</p>
<p>作此印咒法已即得一切如来之所护念。唱言善哉善哉。舒手摩顶犹如赤子。所有业障悉皆散灭。菩萨诸天恭敬拥护。药叉恶鬼不能侵欺。见此印已。悉生慈悲心自然调伏。诵此咒时诸见闻者皆生佛想。若男子女人得见。受持读诵此印咒法者。彼人已为亲见六十二那庾多百千万俱胝诸佛如来。等无异也。决定无疑。所有余法如上所说。一切愿者皆得圆满。若念六趣众生。一遍作此印咒法。彼诸众生无足二足四足多足。皆得解脱。来生决定成等正觉。一切诸天常来拥护。若欲令一切坛场法成就者。亦速成就之</p>
<p>次说一切如来璎珞印咒法</p>
<p>佛言应以两手相交。右腕压左腕。令两手背相着。以二手中指无名指相钩。各屈二手头指小指。以大拇指压之。结加趺坐以印当脐上。倾身向右。竖其两眉清目而视。心念诸佛发慈悲心。欲结印时先称唵字。交腕相钩时称吽吽声。结印竟云泮吒。复诵印咒曰</p>
<p>唵萨婆怛他伽多地瑟奼那摩尼摩尼吽吽泮吒</p>
<p>作此印咒能加护菩提道场。加护转大法轮加护佛菩提身。令不动摇如须弥山。一切如来护念此人。皆为授记。身心清净内外明彻。犹如日光宝珠。解脱烦恼积聚功德。其作手印之处。即是舍利之塔。此地当有诸佛成道。当有无量众生蒙如来授记。若恶鬼神来此地者。皆自退走。若有得见此印咒者。灭无量罪不入八大地狱。所有善愿速即圆满。成就一切坛场印法</p>
<p>次说一切如来师子座印咒法</p>
<p>佛言应先结加趺坐。于心前作金刚合掌印已。即各屈左右手头指。各与大拇指相捻拄。屈二中指头相拄。二小指相交入掌中。二无名指相拄。以帛覆印曲躬向前。令印拄地及拄两膝上。印所触地皆为金刚。此是一切如来金刚座印。一切天魔恶鬼神等。不能恼害自来降伏。天龙国王大臣咸来恭敬。诸佛如来加持护念。以佛神力严饰清净。此金刚座印。若有人结此印咒者。则为施与无量恒河沙诸佛如来金刚座已。若为地狱饿鬼傍生阿苏罗作此印者。彼诸众生皆速解脱。当得清净金刚之身。即说咒曰</p>
<p>唵萨婆怛他伽多钵啰缚啰摩尼户嚧(二合)指黎吽吽泮吒</p>
<p>次说一切如来成就大宝灌顶印咒法</p>
<p>佛言应先合掌。然后开左右头指。复以左右中指。各与无名指相拄。复屈二大拇指。压二小指甲上。结加趺坐顶戴手印。诵此咒曰</p>
<p>唵萨婆怛他伽多毗布罗三婆鞞吽吽</p>
<p>若有善男子善女人。作此印咒法已。即得八十亿恒河沙微尘数诸佛如来。以佛神力而为灌顶。与其授记。成就一切曼荼罗印法。获无量无边不可思议功德。无量金刚菩萨及诸明仙。亦来灌顶。一切天龙药叉乾闼婆阿苏罗迦楼罗紧那罗摩睺罗伽。及四天王皆来灌顶。于明仙中为最上转轮王。于诸如来为灌顶最尊子。得入如来秘密会中。若欲隐其形质。一切怨家不善知识。及诸龙药叉诸鬼神等。皆不得见如观虚空。其持咒人能往十方一切世界。于诸如来前。以大神变化作七宝供具。香花衣服雨宝冠盖。如天垂云而以供养。由咒力故。成就如是殊胜功德</p>
<p>次说一切如来降伏炽然大魔军智炬转法轮神变加护印咒法</p>
<p>佛言应先屈右手头指。拄大拇指头侧节。舒三指而掩于心上。次屈左手大拇指于掌中。微拳四指如莲华叶。以左手大拇指。拄右手大拇指。结加趺坐兴慈悲心。安住寂静然后乃作此印。作此印已则能转大法轮。当此之时三千大千世界。决定六种震动。诸佛菩萨皆以慈眼观持咒人。大力金刚神虚空明仙常来随从。四天神王在四面立。而为拥护昼夜侍卫。若转法轮时。一切如来而为加护。摧灭魔军无诸障碍。其持咒人能现世转法轮。坐菩提道场众所尊重。其有切德。亦如诸佛菩萨转大法轮。身心清净怜愍一切众生。然后作此咒印。作此法时先颦两眉。合其口齐上下齿。观如来实相心念转法轮。作此法已。能破一切魔王及诸障碍者。能然大法炬建大法幢。击大法鼓鸣大法蠡。能师子大吼增长功德[卄/積]。当与八十亿恒河沙诸小咒力等无有异。一切诸佛赞言善哉。并为授记。咒曰</p>
<p>唵萨婆怛他伽多三摩耶摩尼跋社黎吽吽</p>
<p>次说得胜符印咒法</p>
<p>佛言应以右手头指。拄大拇指头。舒余三指。左手亦然。复以覆左手重于右手上。当于脐上。面作嗔相自观己身。以右脚安左髀上。令右脚大拇指拄地。以眼斜顾诵咒结印。作是法已。即能降伏一切魔军而得强胜。摧诸毗那夜迦毗那夜迦女。能隐其形。一切有情及诸药叉罗刹等不能得见。一切怨敌不能为害。能破一切地狱。饿鬼傍生等苦。离诸恶业及贪嗔痴。其作法人获福如是。于一切处常得尊胜。所作事业永无障难。离诸病苦速得菩提。十方诸天皆为拥护。即说咒曰</p>
<p>唵萨婆怛他伽多社耶微社耶阿尔多跋社黎吽吽</p>
<p>次说如来转法轮印咒法</p>
<p>佛言应先拳右手四指。压大拇指上。然后微拳左手似握物相。覆重右手上。手面向下安之。是名如来转法轮印。一切如来悉皆随喜。作是印已。如是恒河沙百千万俱胝如来咸皆欢喜。令受持者所有上愿悉皆成就。恒见诸佛转大法轮。得仙人围绕。一切咒法及手印坛法。恒得现前。十方诸天昼夜拥护。即说咒曰</p>
<p>唵萨婆怛他伽多达摩驮都摩诃摩尼试佉黎曷罗曷罗吽吽泮吒</p>
<p>次说一切如来虚空宝三昧耶金刚母印咒曰</p>
<p>唵萨婆怛他伽多三末耶末尼拔折啰吽</p>
<p>印相以二手相叉右压左。即以二中指合头相拄。蹙其上节犹如宝形。以印当心诵咒。举印置顶上。作是法时。尽虚空际一切诸佛如来。一时弹指皆称善哉。若闻声者。当知是人罪障灭尽。速得虚空宝三摩地。成就无障碍智</p>
<p>次说圣者执金刚菩萨印咒法</p>
<p>佛言应先以二手大拇指。各捻无名指。复以二中指相钩。二头指相拄。二小指磔开之。举其右肘垂其左肘向下努目。嗔相口急衔下唇眼视左肘。喉中出声吽。心想执金刚菩萨。半跏而坐。以右脚压左髀上。稍展左脚。诵此咒曰</p>
<p>唵萨婆怛他伽多摩诃跋折啰(二合)嚩焰驮啰驮啰吽吽泮吒</p>
<p>作此法已。所有诸天皆悉战惧宫殿震动。药叉罗刹及鬼神。毒龙毗那夜迦等。皆悉伏面于地。口称救护殁灭消散执金刚菩萨常为喜悦。所愿成就获福无量。便得为明仙主。其作法时。香汤沐浴着鲜净衣。以香涂身。一切如来共观此作印。坛场之地所有诸神皆大欢喜</p>
<p>次说思惟宝金刚菩萨印咒法</p>
<p>佛言应如前二手唯磔开。二头指不令相着。又改结加趺坐。以印当心发大慈悲。净目瞻视一心诵咒。即说咒曰</p>
<p>唵杜嚧杜嚧摩尼摩尼摩诃摩尼密[口*賭](丁庾反)多末尼莎诃</p>
<p>作此印法者。口出善言所愿成就。思惟宝金刚菩萨甚大欢喜。护念咒者如母念子。所求皆得</p>
<p>次说四天王印咒法</p>
<p>佛言应以右手叉腰。举其头指。以左手小指压其大拇指。竖余三指安于脐上。其持咒人应以慈心。而现嗔相注睛而视。诵此咒曰</p>
<p>唵嚧迦波唎低社耶社耶吽</p>
<p>作此印咒用请四天王。即得速来最胜拥护</p>
<p>次说吉祥天女印咒法</p>
<p>佛言应先舒其两臂。然后合其两手掌相着。并二大拇指。相去一寸诈微曲。二头指如钩。以余三指。两两相拟如莲华形。作已诵此咒曰</p>
<p>唵毗摩啰檗啰伐底三婆啰吽</p>
<p>作是法时。心所乐者皆得如意</p>
<p>次说饷弃尼天女印咒法</p>
<p>佛言应举右手近左乳边微为拳。展舒头指。覆其左手置左膝上。曲身向前努目而视。诵此咒曰</p>
<p>唵砀瑟[打-丁+致]哩尼味萨啰吽</p>
<p>作是法时。饷弃尼天女速来拥护。作法之者。随意所作皆得成就</p>
<p>次说金刚使者天女印咒法</p>
<p>佛言应屈左手臂肘及肩向上斜努。以手掌斜掩两乳房间。复屈右手掩左手上。低肘向下引颈向前。微曲其身。诵此咒曰</p>
<p>唵阿竭儞(一)怛他啰(二)满遮吒吒诃悉儞(三)吽(四)</p>
<p>作此法请金刚使者天女。欢喜速来住咒者所。任意作法悉得成就</p>
<p>次说请住坛中诸神等印咒法</p>
<p>佛言应以二手十指。反相钩掩于脐上。立地。以右脚直竖踏地。左脚横向左斜踏地。如世丁字。诵此咒曰</p>
<p>唵(一)三漫多迦啰(二)钵哩布啰尼(三)驮迦驮迦(四)吽泮(五)</p>
<p>作此法时。其诸神等周遍云集。满所愿求坚固护念。作法之者速得成就</p>
<p>次说莲华齿天女印咒法</p>
<p>佛言应以二手掌相。着微屈十指如莲华相。举印置左肩上。然后渐渐以印向下。近于心左而住。诵此咒曰</p>
<p>唵娑啰娑啰毗婆啰吽吽</p>
<p>诵此咒时。以大拇指向内招之。使者花齿速来拥护令法疾成</p>
<p>次说根本印法心印法随心印法</p>
<p>尔时执金刚菩萨白佛言。世尊云何根本印。云何心印。云何随心印。唯愿世尊为我演说。佛言根本印者。先以右手头指。与大拇指相拄。以头指捻大拇指甲侧。左手亦然。二手合掌当心。屈二中指相拄犹如宝形。二无名指相着如独钴杵形。直舒二小指相去少许。根诵本咒</p>
<p>佛言心印者。应以右手大拇指。与无名指相拄。舒余三指掩于心上。复以左手大拇指。与小指相拄。舒余三指覆左膝上。直展指头。名为安慰手。诵上心咒</p>
<p>佛言随心印者。应以右手大拇指。与无名指相拄。余三指展之。仰安右膝上。复以左手大拇指。与小指相捻。余三指展之。横仰心上。诵前随心咒</p>
<p>作此印已。所有愿者速得成就。一切恶业自然消灭。此印能成无上正觉。若复有人。随所在处结是三印。当知此地如有佛塔全身舍利。持是法者。十方一切诸天护世四天王等。供养恭敬此人如供养如来舍利等塔。无有异也。一一印法所有功德。说无穷尽。作一法印时。则得以诸香花幡盖。涂香末香衣服璎珞。雨诸七宝百味饮食汤药卧具。供养无量无边恒河沙诸佛。便与如来同一法会。得佛授记赞言善哉。是诸如来皆来问讯。慈眼视之。执金刚菩萨四天王等。与其眷属昼夜卫护。当知此地则为是塔。若有众生住此地者。决定得不退转位。是故执金刚菩萨。若有善男子善女人苾刍苾刍尼优婆塞优婆夷。应生尊重心。常当读诵受持书写。供养礼赞获福无量。成就诸戒成就大精进。咸就大忍辱成就大禅定。成就大檀那成就大智慧。成就洪流功德成就六波罗蜜。若有得此陀罗尼咒印坛场法者。成就如是广大功德。佛说是经已。一切大众皆大欢喜信受奉行</p>
<p>　</p>				                
						<div id="pages" class="text-c"></div></div><hr><center><div class='sss'>回向:愿此功德种善根，累世怨亲同沾恩。由此解脱诸苦恼，共证菩提度有情。</div></center>